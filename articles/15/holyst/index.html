<!DOCTYPE html>
<html>
  <head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">

  <title>Hołyst</title>
  <meta name="description" content="Z opóźnieniem odsłuchałem debaty o klimacie prof. Hołysta (Instytut Chemii Fizycznej PAN) z prof. Malinowskim (Zakład Fizyki Atmosfery UW) w programie red. Ł...">


  <link rel="stylesheet" href="https://doskonaleszare.github.io/css/tufte.css">	
  

  <!-- Google Fonts loaded here -->
  <link href='http://fonts.googleapis.com/css?family=EB+Garamond&subset=latin,latin-ext' rel='stylesheet' type='text/css'>
  <link href='http://fonts.googleapis.com/css?family=Didact+Gothic&subset=latin,latin-ext' rel='stylesheet' type='text/css'>

  <!-- Load up MathJax script if needed ... specify in /_data/options.yml file-->
  
  <script type="text/javascript" src="//cdn.mathjax.org/mathjax/latest/MathJax.js?config=TeX-AMS-MML_HTMLorMML"></script>
  

  <link rel="canonical" href="https://doskonaleszare.github.io/articles/15/holyst">
  <link rel="alternate" type="application/rss+xml" title="Doskonale Szare" href="https://doskonaleszare.github.io/feed.xml" />
</head>

  <body>
    <!--- Header and nav template site-wide -->
<header>
    
    <nav class="group">
		<h1>Doskonale Szare</h1>
		<a href="https://doskonaleszare.github.io/about">O blogu</a>
    </nav>
</header>

    <article>
      <h1>Hołyst</h1>
<p>September 26, 2015</p>

 
          <span class="previous-link">
            <a rel="prev" href="/articles/15/bo-latem-musi-byc-cieplo">← poprzednia notka</a>
          </span>
        

        

<p>Z opóźnieniem odsłuchałem <a href="http://audycje.tokfm.pl/odcinek/Prof-Robert-Holyst-i-prof-Szymon-Malinowski-spieraja-sie-o-globalne-ocieplenie/29237">debaty o klimacie</a> prof. Hołysta (Instytut Chemii Fizycznej PAN) z prof. Malinowskim (Zakład Fizyki Atmosfery UW) w programie red. Łasiczki (Tok FM). Nie mogę powiedzieć, bym dowiedział się z niej czegoś nowego lub ciekawego o klimacie czy globalnym ociepleniu, bo z obecnych w studiu dyskutantów jedyna osoba, która wiedziała coś na ten temat (prof. Malinowski), z trudem mogła dojść do głosu. Większość programu była tak naprawdę poświęcona <em>niewiedzy</em> prof. Hołysta i red. Łasiczki.</p>

<!--more-->

<p><span class="newthought">Zostało to zresztą świadomie zracjonalizowane przez prof. Hołysta</span> , który przedstawił się jako agnostyk globalnego ocieplenia, wymieniający wątpliwości i niepewności związanych z klimatem, bez których rozstrzygniecia nie da się określić roli czynników atropogenicznych. A wątpliwości wymienianych przez prof. Hołysta jest mnóstwo: co do przyczyn zmian koncentracji pary wodnej w atmosferze i jej udziale w efekcie cieplarnianym; emisji metanu z topnienia wiecznej zmarzliny; dwutlenku węgla ze spalania biomasy; niepewności w pomiarach nierównowagi radiacyjnej i pochłaniania ciepła przez oceany; czy cyrkulacji atmosferycznej na planetach w rezonansie koorbitalnym ze Słońcem.</p>

<blockquote>
  <p>Chodzi mi tylko o to, że pokazuję że mogą być procesy, na przykład spowalniające ruch Ziemi, które będą systematycznie prowadziły do zmian klimatycznych. Może się zmieniać orbita, może się zmieniać aktywność Słońca […] jest parowanie oceanów. Ja teraz świadomie nie używam żadnych liczb, tylko podaję argumenty które należy sprawdzić.</p>
</blockquote>

<p>D’oh! Przecież mogła się zmienić orbita! <em>Że też nikt na to nie wpadł</em>.</p>

<p>Dalszy przebieg rozmowy, i powtórzona przez prof. Hołysta anegdotka obwieszczanym w XIX wieku końcu nauki sugeruje, że on <em>naprawdę</em> wierzy w to, że nikt przed nim nie zweryfikował pomysłów, które pojawiły się w jego genialnej głowie po drodze do studia radiowego. I że może klimatolodzy powinni wziąć się wreszcie do roboty, bo przecież kilka teorii dotyczących przyczyn globalnego ocieplenia prof. Hołyst podsunął im na tacy.</p>

<p>A tak poważnie, to oczekiwałbym że rzetelny naukowiec, jeśli ma wątpliwości co do ustaleń z obcej mu dziedziny, to w pierwszej kolejności skonsultuje się ze specjalistami, przeczyta kilka podręczników, albo sprawdzi podstawową literaturę przedmiotu. Może się bowiem okazać, że te wątpliwości wynikają z jego własnej ignorancji, i nijak się mają do rzeczywistego stanu badań.</p>

<p>Weźmy dla przykładu pierwszą podniesioną wątpliwość:</p>

<blockquote>
  <p>Ja zacznę może od faktu. Najważniejszym gazem cieplarnianym jest woda [sic], prawda? Prawda. Tuż przed audycją zadałem pytanie naszemu ekspertowi, Szymonowi [Malinowskiemu], i dowiedziałem się że ilość pary wodnej w powietrzu wzrosła o półtora procenta [sic] od roku 1970tego. […] Ta para wodna w atmosferze bierze się z procesu parowania, i tu przekazuję informacje z takich ostatnich badań, otóż parowanie niezwykle silnie zależy od tego jakie wieją wiatry, i bardzo łatwo jest zaburzyć równowagę pomiędzy wodą w stanie ciekłym, głównie oceanami, a ilością pary wodnej w powietrzu, i to można zrobić w miarę szybko. I teraz pytanie jest następujące: być może, są jakieś procesy klimatyczne, które powodują, że zmieniło się tempo parowania wody, i to jest główna przyczyna tego, że lokalnie teraz widzimy podniesienie temperatury, a za trzydzieści lat te same procesy doprowadzą do tego że para wodna w powietrzu skondensuje, spadnie na ziemię, i będzie zimno.</p>
</blockquote>

<p>Nie będzie.</p>

<p><em>Wiemy</em> co jest główną przyczyną ocieplenia. Wiemy, jaki wpływ na skład atmosfery mają antropogeniczne emisje dwutlenku węgla, potrafimy obliczyć wynikające z nich zmiany przepływu promieniowania podczerwonego przez atmosferę, i potrafimy oszacować konsekwencje klimatyczne z wystarczajcą dokładnością, by przypisać czynnikom antropogenicznym co najmniej połowę ocieplenia od roku 1950. Co więcej, jednym z przewidywań teorii antropogenicznego globalnego ocieplenia, sformułowanym jeszcze pod koniec XIX wieku <a href="#przyp1">[1]</a>, jest towarzyszący ociepleniu wzrost zawartości pary wodnej w atmosferze, działający jednocześnie jak dodatnie sprzężenie zwrotne.</p>

<p>Gdyby to inne, nienazwane przez prof. Hołysta “procesy klimatyczne” wymuszały, poprzez zmiany zawartości pary wodnej w atmosferze, zmiany temperatury, prowadziłoby to do jeszcze większej zagadki: dlaczego dwutlenek węgla <em>nie powoduje</em> ocieplenia, mimo że zgodnie z obowiązującą fizyką <em>powinien</em> je powodować? A jeśli powoduje ocieplenie, dlaczego nie obserwujemy znacznie większej zmiany temperatury: tej wywołanej przez klimatyczne krasnoludki prof. Hołysta, oraz dodatkowo tej spowodowanej wzrostem zawartości dwutlenku węgla?</p>

<p>Jeszcze większym nonsensem jest teza, że “bardzo łatwo” można zaburzyć równowagę pomiędzy wodą w oceanach i atmosferą. Dane obserwacyjne demonstrują, że jest wręcz przeciwnie, a ilość pary wodnej w atmosferze jest wartością bardzo stabilną. Policzmy: dobowy globalny <em>opad</em> wynosi około 2,8 kg/m<sup>2</sup> <a href="#przyp2">[2]</a>, zatem suma opadu dla całego globu wynosi 520 tys. km<sup>3</sup> rocznie.<br />
Z drugiej strony, całkowita zawartość pary wodnej w atmosferze w cyklu rocznym oscyluje pomiędzy 23 a 26 kg/m<sup>2</sup> <a href="#przyp3">[3]</a>, wahania międzyroczne są rzędu 0,2 kg/m<sup>2</sup>, a trend długoletni wynosi około 0,34 kg/m<sup>2</sup>, czyli 173 km<sup>3</sup> na dekadę <a href="#przyp4">[4]</a>.</p>

<p>Liczby te pokazują, że strumienie parowania i opadów bilansują się w niemal idealny sposób (z dokładnością do 0,003%), a “zaburzyć równowagę pomiędzy wodą w stanie ciekłym, głównie oceanami, a ilością pary wodnej w powietrzu” jest <em>bardzo trudno</em>. Dlatego, jak tłumaczył w programie prof. Malinowski (a czego nie mogli zrozumieć zarówno red. Łasiczka, jak i prof. Hołyst), nie jest tak naprawdę ważne ile wody paruje, bo i tak tyle samo spadnie w postaci opadów atmosferycznych.</p>

<p>Kolejnym nieporozumieniem jest sugestia prof. Hołysta, że większa zawartość pary wodnej w atmosferze musi wynikać ze zwiększonego parowania. W rzeczywistości, ponieważ obie wielkości zależą od różnych procesów, jedno nie implikuje drugiego. Przykładowo, <a href="http://doskonaleszare.blox.pl/2014/02/Fizyka-deszczu.html">jak już kiedyś wyjaśniałem</a>, zwiększenie zawartości dwutlenku w atmosferze powoduje bezpośrednio zmniejszenie opadów (a więc i parowania) poprzez zmianę bilansu radiacyjnego na powierzchni planety i u szczytu atmosfery; zatem w sytuacji w której jednocześnie zwiększamy koncentrację dwutlenku węgla oraz kompensujemy część wzrostu temperatury przy pomocy aerozolu zmieniającego ilość docierającego światła słonecznego, możliwe jest osiągnięcie stanu z cieplejszą i bardziej wilgotną atmosferą, i jednocześnie mniejszymi opadami <a href="#przyp5">[5]</a>.</p>

<p>Literatura naukowa na temat cyklu hydrologicznego i jego czułości na wymuszenia radiacyjne jest zresztą bardzo bogata, i podejrzewam że gdyby prof. Hołyst tylko chciał, mógłby sam znaleźć odpowiedź na swoje pytania i zrozumieć, dlaczego jego pomysły, na które wpadł w przerwie na reklamy, są łagodnie rzecz ujmując niedorzeczne.</p>

<p>Ale to wymagałoby jakiegoś wysiłku. O wiele łatwiej jest występować w roli agnostyka, i rozkładać bezradnie ręce w obliczu skomplikowanego wszechświata. Nie wiemy! Nic nie wiemy! I nigdy się nie dowiemy!</p>

<p>Ktoś bardziej cyniczny mógłby podejrzewać, że postawa epistemologiczna prof. Hołysta nie wynika tylko z przerośniętego ego oraz ciężkiego Krugera-Dunninga, a była świadomym zastosowaniem <a href="https://en.wikipedia.org/wiki/Bullshit#Bullshit_asymmetry_principle">prawa Brandoliniego</a>. W końcu, szansa na to że ktoś na żywo, z pamięci, będzie potrafił odnieść się do wszystkich losowo podnoszonych wątpliwości (bo co ma wspólnego zmiana tempa obrotu Ziemi z globalnym ociepleniem?) jest niewielka… A jeśli ekspert czegoś nie wie i musi się do tego przyznać, wygrywamy.</p>

<p>Jeśli jednak jakimś cudem wie, możemy podbić stawkę zgłaszając kolejne wątpliwości, jeszcze bardziej nonsensowne.</p>

<blockquote>
  <p>O ile potrafimy opisać układy w stanie równowagi, i takimi równaniami posługują się również klimatolodzy, to absolutnie nie mamy zielonego pojęcia jak funkcjonują układy dalekie od równowagi, takie jak atmosfera.</p>
</blockquote>

<p>Odnalezienie w swoim otoczeniu urządzeń wykorzystujących nierównowagowe procesy termodynamiczne zostawiam jako ćwiczenie dla czytelnika.</p>

<h2 id="cytowana-literatura">Cytowana literatura</h2>
<p><a name="przyp1"></a>1. Arrhenius (1897) <a href="http://www.jstor.org/stable/40670917">On the Influence of Carbonic Acid in the Air upon the Temperature of the Ground</a>.<br />
<a name="przyp2"></a>2. Np. Rodell, et al. (2015) <a href="http://journals.ametsoc.org/doi/abs/10.1175/JCLI-D-14-00555.1">The Observed State of the Water Cycle in the Early 21st Century</a>.<br />
<a name="przyp3"></a>3. Vonder Haar, et al. (2012) <a href="http://onlinelibrary.wiley.com/doi/10.1029/2012GL052094/full">Weather and climate analyses using improved global water vapor observations</a>, Trenberth i Smith (2005) <a href="http://journals.ametsoc.org/doi/abs/10.1175/JCLI-3299.1">The Mass of the Atmosphere: A Constraint on Global Analyses</a>, Berrisford, et al (2011) <a href="http://onlinelibrary.wiley.com/doi/10.1002/qj.864/pdf">Atmospheric conservation properties in ERA-Interim</a>, Wang et al. (2006) <a href="http://onlinelibrary.wiley.com/doi/10.1029/2006JD007529/full">A near-global, 2-hourly data set of atmospheric precipitable water from ground-based GPS measurements</a>,<br />
<a name="przyp4"></a>4. Policzone jako jedno odchylenie standardowe i trend liniowy z serii TPW RSS wersja 7.<br />
<a name="przyp5"></a>5. Np. Wu, et al. (2013) <a href="http://www.nature.com/nclimate/journal/v3/n9/full/nclimate1932.html">Anthropogenic impact on Earth’s hydrological cycle</a></p>

<div class="share-page">
    Podaj dalej &rarr; 
    <a href="https://twitter.com/intent/tweet?text=Hołyst&url=https://doskonaleszare.github.io/articles/15/holyst&via=doskonaleszare&related=doskonaleszare" rel="nofollow" target="_blank" title="podaj przez Twitter">Twitter</a>
    <a href="https://facebook.com/sharer.php?u=https://doskonaleszare.github.io/articles/15/holyst" rel="nofollow" target="_blank" title="Share on Facebook">Facebook</a>
    <a href="https://plus.google.com/share?url=https://doskonaleszare.github.io/articles/15/holyst" rel="nofollow" target="_blank" title="Share on Google+">Google+</a>
</div>

<div id="disqus_thread"></div>
<script type="text/javascript">
    /* * * CONFIGURATION VARIABLES * * */
    var disqus_shortname = 'doskonaleszare';
    var disqus_identifier = '/articles/15/holyst';
    /* * * DON'T EDIT BELOW THIS LINE * * */
    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = '//' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript>
 

    </article>
    <span class="print-footer">Hołyst - September 26, 2015 - Doskonale Szare</span>
    <footer>
  <ul class="footer-links group">
    <li><a href="mailto:doskonaleszare@gmail.com"><span class="icon-mail"></span></a></li>    
    
      <li>
        <a href="//www.twitter.com/doskonaleszare"><span class="icon-twitter"></span></a>
      </li>
    
      <li>
        <a href="//github.com/doskonaleszare"><span class="icon-github"></span></a>
      </li>
    
      <li>
        <a href="/feed"><span class="icon-feed"></span></a>
      </li>
      
  </ul>
<div class="credits">
<span>&copy; 2015 &nbsp;&nbsp;DOSKONALE SZARE</span></br> 
<span>Theme: <a href="//github.com/clayh53/tufte-jekyll">Tufte theme</a></span> 
</div>  
</footer>
<script type="text/javascript">
var disqus_shortname = 'doskonaleszare';

(function () {
var s = document.createElement('script'); s.async = true;
s.type = 'text/javascript';
s.src = '//' + disqus_shortname + '.disqus.com/count.js';
(document.getElementsByTagName('HEAD')[0] || document.getElementsByTagName('BODY')[0]).appendChild(s);
}());
</script>

  </body>
</html>
