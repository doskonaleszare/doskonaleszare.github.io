<!DOCTYPE html>
<html>
  <head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1">

  <title>Na Antarktydzie jednak ubywa lodu</title>
  <meta name="description" content="Pod koniec ubiegłego roku omawiałem nową analizę bilansu masy lądolodu Antarktydy w oparciu o pomiary satelitarne. Zgodnie z tą analizą, w okresie 2003–2008 ...">


  <link rel="stylesheet" href="http://doskonaleszare.github.io/css/tufte.css">	
  

  <!-- Google Fonts loaded here -->
  <link href='http://fonts.googleapis.com/css?family=EB+Garamond&subset=latin,latin-ext' rel='stylesheet' type='text/css'>
  <link href='http://fonts.googleapis.com/css?family=Didact+Gothic&subset=latin,latin-ext' rel='stylesheet' type='text/css'>

  <!-- Load up MathJax script if needed ... specify in /_data/options.yml file-->
  
  <script type="text/javascript" src="//cdn.mathjax.org/mathjax/latest/MathJax.js?config=TeX-AMS-MML_HTMLorMML"></script>
  

  <link rel="canonical" href="http://doskonaleszare.github.io/articles/16/na-antarktydzie-ubywa-lodu">
  <link rel="alternate" type="application/rss+xml" title="Doskonale Szare" href="http://doskonaleszare.github.io/feed.xml" />
</head>

  <body>
    <!--- Header and nav template site-wide -->
<header>

    <nav class="group">
		<h1><a href="http://doskonaleszare.github.io">Doskonale Szare</a></h1>
		<a href="http://doskonaleszare.github.io/about" class="about">O blogu</a>
    </nav>
</header>

    <article>
      <h1>Na Antarktydzie jednak ubywa lodu</h1>
<p>August 5, 2016</p>


          <span class="previous-link">
            <a rel="prev" href="/articles/16/2016-prognozy">← poprzednia notka</a>
          </span>
        

	|
	
        
          <span class="next-link">
            <a rel="next" href="/articles/16/globalne-ocieplenie-w-2016-roku">następna notka →</a>
          </span>
        

<p><a href="http://doskonaleszare.github.io/articles/15/czy-na-antarktydzie-przybywa-lodu/">Pod koniec ubiegłego roku omawiałem</a> nową analizę bilansu masy lądolodu Antarktydy w oparciu o pomiary satelitarne. Zgodnie z tą analizą, w okresie 2003–2008 na Antarktydzie miało <em>przybywać</em> lodu w tempie średnio 82±25 gigaton rocznie; i jak wtedy pisałem, wniosek ten stał w sprzeczności z wieloma innymi badaniami, opartymi o altimetrię lidarową, pomiary grawimetryczne oraz modelowania akumulacji, przepływu, ablacji i cielenia się lodowców.</p>

<!--more-->

<p><span class="newthought">Jak bardzo wyniki te odstawały od innych</span>  można było zobaczyć miesiąc później, podczas jesiennego konkresu Amerykańskiej Unii Geofizycznej, gdzie na specjalnej sesji poświęconej pomiarom lądolodów Andrew Shepherd z University of Leeds, Erik Ilvins z NASA/JPL i Thorsten Markus z NASA/GSFC omawiali nowe pomiary lądolodu Antarktydy:</p>

<iframe width="560" height="315" src="https://www.youtube.com/embed/YVgopH84MIo?t=12m46s" frameborder="0" allowfullscreen=""></iframe>

<p>Na slajdzie pokazywanym w 13 minucie wynik Zwally’ego i in. (<a href="#przyp1">[1]</a>, określany przez niektórych jako <a href="http://zmianynaziemi.pl/wiadomosc/ipcc-wyznawcy-globalnego-ocieplenia-mylili-sie-masa-lodu-antarktydzie-nie-maleje-ale-stale">“prawdziwy cios dla wyznawców religii globalnego ocieplenia”</a>) to czerwony prostokąt, jedyny który wystaje w całości ponad zerem w pierwszej dekadzie XXI wieku. Trzydzieściu kilka innych analiz pokazuje w tym samym, albo podobnym okresie, ujemny bilans masy.</p>

<p>Nie powinno więc być specjalnym zaskoczeniem, że najnowsza praca naukowa poświęcona temu zagadnieniu, “Spatial and temporal Antarctic Ice Sheet mass trends, glacio-isostatic adjustment, and surface processes from a joint inversion of satellite altimeter, gravity, and GPS data”, opublikowana niedawno w <em>JGR:ES</em> <a href="#przyp2">[2]</a>, też wskazuje że lądolodu Antarktydy ubywa. W odróżnieniu od nagłośnionego w mediach artykułu Zwally’ego et al., który opierał swoje wnioski <em>wyłącznie</em> o satelitarne pomiary wysokości lądolodu, międzynarodowa grupa naukowców z Albą Martin-Espanol jako główną autorką wykorzystała kilka różnych zestawów obserwacji (altimetrii, grawimetrii i pomiarów GPS prędkości lądolodu), z których, metodą hierarchicznej estymacji bayesowskiej, wyliczono zmiany przepływu i akumulacji lodu w przestrzeni i czasie. Zgodnie z tymi szacunkami, w okresie 2003–2013 ubytek masy Antarktydy wynosił 84±22 miliardów ton rocznie; w okresie wcześniejszym, porównywalnym z analizą grupy Zwally’ego, ubytek był co prawda mniejszy (31±22 miliardów ton na rok), ale wciąż oznaczał że Antarktyda traci lód, a nie przyrasta.</p>

<p>Jak zauważają autorzy, różnica ta wynika ze znacznie różniących się oszacowań przepływu lodu w Antarktydze Wschodniej</p>

<blockquote>
  <p>The dominant process driving their [Zwally’ego i in.] positive mass balance is the dynamic thickening of EAIS (136±50 Gt yr<sup>−1</sup>). Our estimate of the ice dynamics component in this region is an order of magnitude smaller that their estimates (12±10 Gt yr<sup>−1</sup>).</p>
</blockquote>

<p>Powstrzymują się jednak od spekulacji, co może być przyczyną tej różnicy.</p>

<p>Takim taktem nie wykazali się natomiast Ted Scambos z NSIDC i Christopher Shuman z NASA GSFC, którzy do <em>Journal of Glaciology</em> wysłali komentarz <a href="#przyp3">[3]</a> do artykułu Zwally’ego i in. Jak wiecie (albo i nie), w środowisku naukowym ukazanie się komentarza do artykułu oznacza zwykle, że oryginalna publikacja zawierała wnioski w najlepszym razie kontrowersyjne, oparte o przesłanki jeśli nie błędne, to przynajmniej poddające się innej interpretacji. Nie przesądzając, kto ma rację w naukowym sporze, istnienie komentarzy do jakiegoś artykułu pokazuje, że nie wszyscy specjaliści z tej samej dziedziny kupują tezy jego autorów (choć oczywiście może się okazać, że i tak mieli oni rację).</p>

<p>“Mass gains of the Antarctic ice sheet exceed losses” Zwally’ego doczekał się dwóch komentarzy, z których ten autorstwa Scambosa i Shumana jest chyba ciekawszy, bo napisany przez naukowców którzy pracowali z danymi używanymi przez Zwally’ego i in. (Christopher Shuman był przez kilka lat w projekcie ICESat). Lista zarzutów które formułują w swoim komentarzu jest długa, więc pozwolę sobie streścić najważniejsze ich argumenty:</p>

<ol>
  <li>
    <p>Pomiary satelity ICESat, które wykorzystali Zwally i in., są obarczone dużymi, nieskorygowanymi błędami systematycznymi. Główny przyrząd satelity, wysokościomierz GLAS, miał trzy redundantne lasery, z których każdy miał pracować przynajmniej 18 miesięcy, zapewniając minimum 3 lata ciągłej pracy instrumentu. Pierwszy laser zawiódł jednak już po 37 dniach, i satelitę trzeba było przeprogramować tak, by obserwacje prowadził w trzech (a potem dwóch) 33-dniowych okresach rocznie. Ze względu na degradację laserów, konieczna stała się wzajemna kalibracja prowadzonych w kolejnych fazach obserwacyjnych. Scambos i Shuman dowodzą, że kalibracja zastosowana przez Zwally’ego i in. znacznie różni się od tych stosowanych przez wszystkie inne grupy pracujące na <em>tych samych</em> danych, i powoduje dodanie niewielkiego trendu przyrostu mierzonej przez GLAS wysokości. Ironią losu jest to, że za ten niewielki trend może odpowiadać… globalne ocieplenie, bo kalibracja użyta przez Zwally’ego opierała się o pomiary różnic wysokości pływającego paku lodowego Arktyki, który w ostatnich dwóch dekadach stawał się coraz cieńszy.</p>
  </li>
  <li>
    <p>Niezależnie od kalibracji, degradacja laserów GLAS miała jeszcze jeden skutek. Przy pomiarach wysokości powierzchni o wysokim albedo, w przejrzystej i stosunkowo cienkiej atmosferze — czyli dokładnie w takich warunkach, jakie panowały podczas kampanii obserwacyjnych prowadzonych w polarne dni nad lądolodem Antarktydy Wschodniej, wystającym dwa-trzy kilometry nad poziom morza — występował efekt nazwany wysyceniem czujnika, który powodował zwiększenie wartości zmierzonej do powierzchni odległości. Wraz ze słabnięciem mocy lasera efekt wysycenia przestał występować, powodując zmniejszenie zmierzonej odległości, a zatem pozorne zwiększenie wysokości lądolodu. Oba wspomniane efekty w zupełności wystarczają by wytłumaczyć “przyrost” Antarktydy Wschodniej.</p>
  </li>
  <li>
    <p>Ponieważ trudno jest wytłumaczyć tak duży przyrost lądolodu Antarktydy Wschodniej zwiększonymi opadami śniegu, Zwally i in. utrzymywali że jego przyczyną było spowolnienie przepływu lodowca względem stanu równowagowego. Jak pokazują Scambos i Shuman, hipoteza ta jest sprzeczna z pomiarami prędkości lądolodu, oraz świeżych pomiarów wysokości lądolodu satelity CryoSat-2.</p>
  </li>
  <li>
    <p>Scambos i Shuman wskazują też na sprzeczność wyników Zwally’ego i in., z pomiarami wykonanymi <em>in situ</em> przez grupę Andreasa Richtera w rejonie jeziora Wostok. Tam gdzie według Zwally’ego lądolód miał przyrosnąć o 20 centymetrów, Richter zmierzył w tym samym okresie zmiany o rząd wielkości mniejsze, i sprzeczności tej Zwally nie potrafił w przekonujący sposób wytłumaczyć, inaczej niż dyskredytując pomiary Richtera jako wykonane niestarannie, i postulując że gęstość śniegu i firnu była w tym miejscu inna niż zmierzono. Punkt ten doczekał się zresztą osobnego komentarza ze strony grupy Richtera <a href="#przyp4">[4]</a>, w którym zarzuty Zwally’ego w odniesieniu do ich własnych badań zostały obalone.</p>
  </li>
</ol>

<p>Kończąc swoją polemikę Scambos i Shuman pokazują, jak nieprawdopodobne jest, by lądolód Antarktydy przyrastał w ostatnich latach:</p>

<blockquote>
  <p>If we accept the net IC-bias [inter-campaign bias] corrections of Zwally 2015 and their subsequent elevation change results, then we must assume: (1) that two CryoSat-2 studies of EAIS elevation changes have errors of three to ten times their stated uncertainties; (2) that all other studies of recent Antarctic mass balance (Fig. 1 [poniżej]) are in error; (3) that EAIS balance velocities based on accumulation models, which currently approximate observed velocities well, are wrong by a large margin; (4) that field studies dedicated to the determination of surface height change over the Subglacial Lake Vostok area did not detect ~20 cm (or greater) increases between 2001 and 2013 (4 x their reported uncertainty); (5) that the assessment of subglacial lake hydrostatic equilibrium is in error; (6) that all other studies of IC-biases are wrong by a considerable margin.</p>
</blockquote>

<p><span class="marginnote">Zgadnij, które wyniki znacząco różnią się od pozostałych. Źródło: Luke Trusel.</span><img class="fullwidth" src="/assets/img/fig1trusel.png" /></p>

<p>Zacytowałem ten fragment w całości, bo ładnie ilustruje pojęcie tzw. <em>balance of evidence</em>. W naukach przyrodniczych rzadko zdarza się, by wyniki obserwacji czy jakiegoś eksperymentu były tak jednoznaczne, by wystarczały do obalenia dotychczasowej teorii, zwłaszcza jeśli potwierdzają ją dziesiątki innych obserwacji i eksperymentów. Bardziej prawdopodobne jest, że błąd popełnił naukowiec odpowiedzialny za wynik kompletnie sprzeczny z dotychczasowym stanem wiedzy, czy to podczas konstrukcji samego eksperymentu, czy to jego interpretacji. Nie znaczy to oczywiście, że rewolucje naukowe się <em>w ogóle</em> nie zdarzają, a nowatorskie teorie nie okazują się <em>czasami</em> poprawne; jednak w tym konkretnym przypadku, artykuł Zwally’ego i in., oparty o pomiary wykonane wadliwym instrumentem ICESat i nowatorską (a jak przekonują Scambos i Shuman, nieprawidłową) ich kalibrację, nie sprawił że wszystkie inne badania, wskazujące na ubytek lodu na Antarktydzie, zostały magicznie wymazane z annałów nauki.</p>

<p>Co więcej, jak pisałem pół roku temu, nawet gdyby wyniki Zwally’ego i in. wzbudziły jakieś nierozstrzygalne kontrowersje co do tego czy lodu na Antarktydzie ubywało w <em>poprzedniej</em> dekadzie, co do ubytku tego lodu w chwili <em>obecnej</em> takich wątpliwości już nie ma.</p>

<hr />

<h2 id="cytowana-literatura">Cytowana literatura</h2>
<p><a name="przyp1"></a>1. Zwally, et al (2015) <a href="http://www.ingentaconnect.com/content/igsoc/jog/pre-prints/content-ings_jog_15j071">Mass gains of the Antarctic ice sheet exceed losses</a>.<br />
<a name="przyp2"></a>2. Martín‐Español, et al (2016) <a href="http://onlinelibrary.wiley.com/doi/10.1002/2015JF003550/full">Spatial and temporal Antarctic Ice Sheet mass trends, glacio-isostatic adjustment, and surface processes from a joint inversion of satellite altimeter, gravity, and GPS data</a>.<br />
<a name="przyp3"></a>3. Scambos T. i Shuman Ch. (2016) <a href="http://journals.cambridge.org/action/displayAbstract?fromPage=online&amp;aid=10407160&amp;fulltextType=LT&amp;fileId=S0022143016000599">Comment on Comment on Zwally and others (2015) Mass gains of the Antarctic ice sheet exceed losses</a>. <br />
<a name="przyp4"></a>4. Richter, et al (2016) <a href="http://journals.cambridge.org/action/displayAbstract?fromPage=online&amp;aid=10407150&amp;fulltextType=LT&amp;fileId=S0022143016000605">Comment on Comment on Zwally and others (2015) Mass gains of the Antarctic ice sheet exceed losses</a>.</p>


<div class="share-page">
    Podaj dalej &rarr; 
    <a href="https://twitter.com/intent/tweet?text=Na Antarktydzie jednak ubywa lodu&url=http://doskonaleszare.github.io/articles/16/na-antarktydzie-ubywa-lodu&via=doskonaleszare&related=doskonaleszare" rel="nofollow" target="_blank" title="podaj przez Twitter">Twitter</a>
    <a href="https://facebook.com/sharer.php?u=http://doskonaleszare.github.io/articles/16/na-antarktydzie-ubywa-lodu" rel="nofollow" target="_blank" title="Share on Facebook">Facebook</a>
    <a href="https://plus.google.com/share?url=http://doskonaleszare.github.io/articles/16/na-antarktydzie-ubywa-lodu" rel="nofollow" target="_blank" title="Share on Google+">Google+</a>
</div>

<div id="disqus_thread"></div>
<script type="text/javascript">
    /* * * CONFIGURATION VARIABLES * * */
    var disqus_shortname = 'doskonaleszare';
    var disqus_identifier = '/articles/16/na-antarktydzie-ubywa-lodu';
    var disqus_url = 'http://doskonaleszare.github.io/articles/16/na-antarktydzie-ubywa-lodu';

    /* * * DON'T EDIT BELOW THIS LINE * * */
    (function() {
        var dsq = document.createElement('script'); dsq.type = 'text/javascript'; dsq.async = true;
        dsq.src = '//' + disqus_shortname + '.disqus.com/embed.js';
        (document.getElementsByTagName('head')[0] || document.getElementsByTagName('body')[0]).appendChild(dsq);
    })();
</script>
<noscript>Please enable JavaScript to view the <a href="https://disqus.com/?ref_noscript" rel="nofollow">comments powered by Disqus.</a></noscript>


    </article>
    <span class="print-footer">Na Antarktydzie jednak ubywa lodu - August 5, 2016 - Doskonale Szare</span>
    <footer>
  <ul class="footer-links group">
    <li><a href="mailto:doskonaleszare@gmail.com"><span class="icon-mail"></span></a></li>
    
      <li>
        <a href="//www.twitter.com/doskonaleszare"><span class="icon-twitter"></span></a>
      </li>
    
      <li>
        <a href="//github.com/doskonaleszare"><span class="icon-github"></span></a>
      </li>
    
      <li>
        <a href="/feed"><span class="icon-feed"></span></a>
      </li>
    
  </ul>
<div class="credits">
<span>&copy; 2017 &nbsp;&nbsp;DOSKONALE SZARE</span></br>
<span>Theme: <a href="//github.com/clayh53/tufte-jekyll">Tufte theme</a></span>
</div>
</footer>
<script type="text/javascript">
var disqus_shortname = 'doskonaleszare';

(function () {
var s = document.createElement('script'); s.async = true;
s.type = 'text/javascript';
s.src = '//' + disqus_shortname + '.disqus.com/count.js';
(document.getElementsByTagName('HEAD')[0] || document.getElementsByTagName('BODY')[0]).appendChild(s);
}());
</script>
<script>document.body.innerHTML = document.body.innerHTML.replace(/http\:\/\/https/g, 'http');</script>

  </body>
</html>
