<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>Doskonale Szare</title>
    <description>Blog o klimacie</description>
    <link>https://doskonaleszare.github.io/</link>
    <atom:link href="https://doskonaleszare.github.io/feed.xml" rel="self" type="application/rss+xml"/>
    <pubDate>Mon, 24 Jun 2019 16:32:04 +0000</pubDate>
    <lastBuildDate>Mon, 24 Jun 2019 16:32:04 +0000</lastBuildDate>
    <generator>Jekyll v3.8.5</generator>
    
      <item>
        <title>Nie wiem ale wątpię</title>
        <description>&lt;p&gt;Fala czerwcowych upałów, skuteczna wizerunkowo działalność Młodzieżowego Strajku Klimatycznego, oraz wydarzenia związane z przyjęciem konkluzji Rady Unii Europejskiej na temat klimatu spowodowały wzmożoną irytację części pracowników mediów, która tylko pogłębiła się, gdy Tomasz Markiewka &lt;a href=&quot;https://oko.press/kaczynski-balcerowicz-i-giertych-na-liscie-wstydu-kto-w-polsce-negowal-grozbe-kryzysu-klimatycznego/&quot;&gt;opublikował artykuł&lt;/a&gt; o denializmie klimatycznym wśród polskich polityków i publicystów.&lt;/p&gt;

&lt;!--more--&gt;

&lt;p&gt;&lt;span class=&quot;newthought&quot;&gt;Dla wszystkich śledzących debatę na tematy okołoklimatyczne w Polsce&lt;/span&gt;  Dla wszystkich śledzących debatę na tematy okołoklimatyczne w Polsce treść artykułu Tomasza Markiewki nie była pewnie zaskakująca. Sam o kilku jego bohaterach na swoim blogu pisałem. Ponieważ jednak artykuł sprowokował jednego z nich, Witolda Gadomskiego, do napisania odpowiedzi; i ponieważ odpowiedź ta zawiera zbiór mitów, nieprawd i nieścisłości, często przez denialistów klimatycznych powtarzanych; i ponieważ krytykowany w artykule Markiewki tekst Gadomskiego “Przeciw klimatycznym zalotom” doczekał się u mnie dość szczegółowej polemiki, pomyślałem że pozwolę sobie przypomnieć zarówno moją polemikę sprzed 10 lat, jak i odnieść się do najnowszego tekstu Gadomskiego.&lt;/p&gt;

&lt;p&gt;Zacznę od tego ostatniego.&lt;/p&gt;

&lt;p&gt;Główną tezą Gadomskiego jest to, że on, jako człowiek myślący, ma wobec przyczyn zmian klimatu wątpliwości, a Markiewka tych wątpliwości nie ma, bo myślenie zastępuje mu “wiara”. Jak zauważa błyskotliwie Gadomski,&lt;/p&gt;

&lt;blockquote&gt;
  &lt;p&gt;Tomasz Markiewka nie jest klimatologiem ani fizykiem, chemikiem czy geologiem. Jest filozofem. Wątpię, by prowadził samodzielne badania nad klimatem i gazami cieplarnianymi i by rozumiał skomplikowane symulacje komputerowe czynione przez klimatologów.&lt;/p&gt;
&lt;/blockquote&gt;

&lt;p&gt;Nie widzę w tekście Markiewki deklaracji, że prowadził samodzielne badania nad klimatem. Z tego co wiem, nie prowadził ich także Gadomski. 
Współczesna wiedza naukowa jest od bardzo dawna zbyt rozległa, by pojedyncza osoba była w stanie ją w całości przyswoić i zrozumieć. Tym bardziej niemożliwe jest, by każdy fakt przyjmowany przez nas za prawdziwy wynikał z ustaleń uzyskanych w toku “samodzielnych badań”. Od tego mamy system edukacyjny od szkoły podstawowej do studiów doktoranckich, podręczniki i kursy, kierunkowe studia i wąskie specjalizacje, wymianę wiedzy na konferencjach i łamach czasopism naukowych. Stoimy na ramionach gigantów, którzy sami stoją na ramionach gigantów, i tak dalej, do czasów Newtona, Galileusza, Kopernika, Ptolemeusza i Eratostenesa, &lt;em&gt;turtles all the way down&lt;/em&gt;.&lt;/p&gt;

&lt;p&gt;Nawet naukowcy “wierzą” w to co mówią inni naukowcy, bo po prostu nie są w stanie sami wszystkiego zbadać i zweryfikować. Nikt nie zaczyna dnia od sprawdzenia, czy protony na pewno istnieją; ufamy, że fizycy zajmujący się cząstkami elementarnymi nie są idiotami, a przynajmniej, że nie są &lt;em&gt;wszyscy&lt;/em&gt; idiotami, i gdyby coś z naszym modelem subatomowej budowy materii było nie tak, ktoś dawno by to zauważył. Instytucjonalna nauka, na którą często słyszymy narzekania, powstała między innymi po to, byśmy mogli naukowcom “wierzyć”: żeby istniał system peer-review, żeby można było odróżnić mierną publikację od publikacji dobrej; żeby interesujące hipotezy mogły być badane, nawet jeśli ostatecznie okażą się fałszywe; żeby w końcu rozpoznawać czarne owce w środowisku i je eliminować. Wiadomo, system nie jest doskonały, ale wiemy że zazwyczaj działa.&lt;/p&gt;

&lt;p&gt;Co istotne, nie musimy być sami specjalistami, by &lt;em&gt;korzystać&lt;/em&gt; z owoców postępu naukowego. Wystarczy, że do wiedzy specjalistów mamy dostęp i z niej korzystamy. Podstawowa różnica pomiędzy Gadomskim a Markiewką polega na tym, że Markiewka, już w pierwszym akapicie swojego tekstu, odwołuje się właśnie do ustaleń specjalistów i wniosków piątego raportu Międzyrządowego Zespołu ds. Zmian Klimatu (IPCC); Gadomski natomiast ma co do tych ustaleń wątpliwości.&lt;/p&gt;

&lt;p&gt;Skąd biorą się te wątpliwości Gadomskiego? Jak wyjaśnia, powodem jest “dziwna skłonność części naukowców do przedstawiania katastroficznych scenariuszy”. Na potwierdzenie tego podaje trzy przykłady: raport “Granice wzrostu” z roku 1972; artykuł “The cooling world” z amerykańskiego “Newsweeka” 1975 roku, i depeszę prasową Associated Press z 1989 roku.&lt;/p&gt;

&lt;p&gt;Zatrzymajmy się tutaj na moment i pomyślmy, jak absurdalne i irracjonalne jest to uzasadnienie. To tak jakby ktoś, usłyszawszy u onkologa niekorzystną diagnozę, triumfalnie wyciągnął z kieszeni pożółkły wycinek z gazety sprzed 40 lat, opisujący tragiczne skutki pomyłki na stole operacyjnym gdzieś na drugim krańcu świata. Bo przecież, skoro lekarze mylili się w przyszłości, więc teraz może też się mylą!&lt;/p&gt;

&lt;p&gt;Oczywiście, żeby analogia była pełniejsza, tych onkologów musiałoby być tak ze stu, a wycinek z gazety nie istniałby w formie materialnej, bo pacjent o nim tylko przeczytał w internecie. Szczerze wątpię, by Gadomski naprawdę przeczytał ten artykuł z “Newsweeka” w 1975 roku, albo by pamiętał depeszę AP sprzed 30 lat, którą polski prawicowy internet odkrył kilka miesięcy temu. Podejrzewam też, co bardziej szczegółowo uzasadnię poniżej, że treści raportu “Granice wzrostu” Gadomski, jak wielu wypowiadających się na ich temat, też nie zna. A jeśli zajrzeć do jego tekstu “Przeciw klimatycznym zelotom”, który przypomniał Markiewka, to zobaczymy że 10 lat temu swoje wątpliwości Gadomski uzasadniał w zupełnie inny sposób: jego głównym argumentem było to, że istnieją inni naukowcy, którzy kwestionują antropogeniczne przyczyny globalnego ocieplenia.&lt;/p&gt;

&lt;p&gt;Nie jest więc tak, że Gadomski poznał jakieś fakty, które zmodyfikowały jego światopogląd i stały się podstawą jego sceptycyzmu. W rzeczywistości denializm klimatyczny jest od dawna niezmienną częścią jego światopoglądu, a fakty mają tu znaczenie drugorzędne. Jeśli będzie taka potrzeba, Gadomski je porzuci i zacznie szukać nowych.&lt;/p&gt;

&lt;p&gt;Anegdotki o pomyłkach naukowców z przeszłości, które wyszperał Gadomski, nie są zresztą tak przekonujące, jak mu się wydaje.&lt;/p&gt;

&lt;p&gt;Na temat depeszy AP z 1989 roku mam osobną &lt;a href=&quot;https://doskonaleszare.github.io/articles/19/co-naprawde-mowili-klimatolodzy-30-lat-temu&quot;&gt;blognotkę&lt;/a&gt;, więc pokrótce omówię tylko tezy Gadomskiego dotyczące “Granic wzrostu” i prognoz globalnego oziębienia z “Newsweeka”.&lt;/p&gt;

&lt;p&gt;&lt;strong&gt;Granice wzrostu&lt;/strong&gt;&lt;/p&gt;

&lt;p&gt;Główna teza opublikowanego w 1972 r. raportu o tytule “Granice wzrostu” brzmiała następująco: nie da się podtrzymać, w dłuższym okresie, &lt;em&gt;wykładniczego&lt;/em&gt; wzrostu: populacji, konsumpcji energii, czy produkcji towarów i usług (czyli tak lubianego przez ekonomistów “wzrostu gospodarczego”). Jeśli będziemy kontynuować ówczesną, wykładniczą trajektorię, system w ramach którego operuje cywilizacja ludzka prędzej czy później napotka tytułowe “granice wzrostu”, które spowodują jego załamanie.&lt;/p&gt;

&lt;p&gt;I choć faktycznie autorzy “Granic wzrostu” przewidywali katastrofę &lt;em&gt;jeśli&lt;/em&gt; wzrost wykładniczy nie zostanie przez ludzkość porzucony, miała ona nastąpić “w ciągu następnych stu lat” (s. 23 &lt;a href=&quot;#przyp1&quot;&gt;[1]&lt;/a&gt;. W żadnym analizowanym scenariuszu nie nastąpiła ona przed 2020 rokiem, w większości wypadków miała miejsce dopiero w drugiej połowie XXI wieku. Nie można więc uznać przewidywania “Granic wzrostu” za przykład “nietrafionej prognozy”, jak chciałby Gadomski. Wręcz przeciwnie, jak do tej pory przewidywania użytego w książce modelu, dla jego “standardowego przebiegu”, były bliskie rzeczywistości &lt;a href=&quot;#przyp2&quot;&gt;[2]&lt;/a&gt;. Warto też dodać, że wbrew temu co pisze Gadomski, głównym problemem powodującym kolaps systemu nie zawsze było “wyczerpywanie się surowców naturalnych”, bo autorzy “Granic wzrostu” badali też scenariusze w których ilość tychże surowców jest praktycznie nieograniczona (emulując, na kilka różnych sposobów, postęp techniczny w przyszłości). Nieprawdą jest też, jakoby autorzy “propagowali przymusową kontrolę urodzin”.&lt;/p&gt;

&lt;p&gt;&lt;strong&gt;Newsweek i globalne oziębienie&lt;/strong&gt;&lt;/p&gt;

&lt;p&gt;Jest prawdą, że “Newsweek” w 1975 roku opublikował artykuł “The Cooling World” &lt;a href=&quot;#przyp3&quot;&gt;[3]&lt;/a&gt;, i faktycznie przytaczano w nim opinie naukowców którzy zaobserwowali trend ochłodzenia w poprzednich kilku dekadach i wierzyli, że będzie on kontynuowany w przeszłości.&lt;/p&gt;

&lt;p&gt;“Newsweek” pominął jednak dość istotny fakt: opinie te nie były podzielane przez większość środowisko klimatologów nawet w latach 70-tych. Już wtedy bowiem naukowcy akceptowali rosnącą rolę antropogenicznych emisji dwutlenku węgla i wierzyła, że to one będą dominującym czynnikiem klimatycznym w nieodległej przyszłości. Skąd o tym wiemy? Zamiast opierać się o doniesienia prasowe, można sprawdzić, co w latach siedemdziesiątych naukowcy publikowali. Meta-analizę literatury naukowej z tego okresu przeprowadzili dawno temu Thomas Peterson, William Connolley i John Fleck, wykazując że liczbę artykułów z lat 70-tych przewidujących globalne ochłodzenie można &lt;em&gt;dosłownie&lt;/em&gt; policzyć na palcach jednej ręki &lt;a href=&quot;#przyp4&quot;&gt;[4]&lt;/a&gt;. A media, jak to media, wolały sensacyjne doniesienia i krzykliwe nagłówki oparte o głos mniejszości &lt;a href=&quot;#przyp5&quot;&gt;[5]&lt;/a&gt;.&lt;/p&gt;

&lt;p&gt;&lt;strong&gt;Kwestia geoinżynierii&lt;/strong&gt;&lt;/p&gt;

&lt;p&gt;Gadomski w swoim artykule radzi, aby rządy przeznaczyły “ogromne środki” na szukanie “rozmaitych rozwiązań” problemu globalnego ocieplenia, sugerując że jak naukowcy &lt;em&gt;naprawdę&lt;/em&gt; się do tego przyłożą, to w końcu znajdą rozwiązanie inne niż redukcja emisji gazów cieplarnianych.&lt;/p&gt;

&lt;p&gt;Nie przeczę, jest to możliwe. Historia nauki i techniki ostatnich 100 lat uczy nas jednak, że niektórych problemów nie da się rozwiązać po prostu dorzucając kolejne miliardy dolarów do budżetu R&amp;amp;D, bo są one o kilka pięter trudniejsze, niż pierwotnie myślano. Może też okazać się, że rozwiązanie będzie niepraktycznie, zbyt drogie, albo nieakceptowalne z przyczyn politycznych i społecznych. Szukanie rozwiązań? Jak najbardziej, ale zanim tego hipotetycznego rozwiązania nie znajdziemy, nie można rezygnować z planu A, wykorzystującego rozwiązania &lt;em&gt;już znane&lt;/em&gt;.&lt;/p&gt;

&lt;p&gt;Gadomski sugeruje, że takim cudownym rozwiązaniem jest geoinżynieria stratosferyczna, choć zastrzega że “nie ma pojęcia, czy to dobry pomysł, czy nie”. Klimatolodzy, którzy badaniem geoinżynierii zajmują (bo oczywiście, wbrew temu co mógłby odnieść z lektury tekstu Gadomski czytelnik, takie badania się od prowadzi), podchodzą do niej zdecydowanie mniej entuzjastycznie: geoinżynieria tego konkretnego typu, określanego przez specjalistów akronimem SRM (od &lt;em&gt;Solar Radiation Management&lt;/em&gt;) nie rozwiązuje wszystkich problemów (np. zakwaszania oceanów czy wpływu troposferycznych aerozoli i ich prekursorów), wprowadza niechciane skutki uboczne (reakcje chemiczne zachodzące w stratosferze, globalne zmiany opadów), a jej skuteczna implementacja wymaga poczynienia dużych postępów w badaniach nad tymi aspektami klimatu, gdzie akurat są obecnie największe niepewności (aerozoli i procesów związanych z chmurami).&lt;/p&gt;

&lt;p&gt;Co gorsza, nie ma przecież żadnej gwarancji, że wskazywany przez Gadomskiego problem z redukcją emisji, polegający na tym że “jedne kraje się na to godzą, a inne nie”, nie będzie dotykać też geoinżynierii. Jeśli dzisiaj nie słyszymy o tym dyskusji politycznych, to tylko dlatego, że rozwiązanie to nie jest jeszcze na stole. Gdy się na nim pojawi, wynegocjowanie w jaki sposób należy geoinżynierii używać, jak powinny wyglądać mechanizmy kontrolne, jak kompensować skutki uboczne, może zająć wiele lat. I tak, zapewne te negocjacje też będą wymagać organizacji międzynarodowych konferencji.&lt;/p&gt;

&lt;p&gt;&lt;strong&gt;Na koniec&lt;/strong&gt;&lt;/p&gt;

&lt;p&gt;Nie będę już komentować tradycyjnych zarzutów o “quasi-religijny charakter ruchu”, “inkwizycję tropiącą myśli zakazane”, i idiotycznych analogii z wczesnych wieków chrześcijaństwa; dość czasu zmarnowałem na pisanie tej polemiki, a Gadomski nie napisał tutaj nic oryginalnego. Bardzo mnie jednak irytuje, gdy w szaty racjonalnego sceptyka ubiera się gość negujący naukę, i tak jak 10 lat temu dziwi mnie ogromnie, że redakcja “Gazety Wyborczej” tego typu opinie publikuje.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;
&lt;p&gt;&lt;a name=&quot;przyp1&quot;&gt;&lt;/a&gt;1. D. Meadows, D. Meadows, J. Randers, W. W. Behrens III (1972): &lt;a href=&quot;http://www.donellameadows.org/wp-content/userfiles/Limits-to-Growth-digital-scan-version.pdf&quot;&gt;“Limits to Growth”&lt;/a&gt;.&lt;/p&gt;

&lt;p&gt;&lt;a name=&quot;przyp2&quot;&gt;&lt;/a&gt;2. G. Turner (2008): &lt;a href=&quot;https://www.sciencedirect.com/science/article/abs/pii/S0959378008000435&quot;&gt;“A comparison of The Limits to Growth with 30 years of reality”&lt;/a&gt;, &lt;em&gt;Global Environmental Change&lt;/em&gt;, Volume 18, Issue 3, 397-411.&lt;/p&gt;

&lt;p&gt;&lt;a name=&quot;przyp3&quot;&gt;&lt;/a&gt;3. P. Gwynne (1975): &lt;a href=&quot;https://iseethics.files.wordpress.com/2012/06/the-cooling-world-newsweek-april-28-1975.pdf&quot;&gt;“The cooling world”&lt;/a&gt;, &lt;em&gt;Newsweek&lt;/em&gt; April 28, 1975, 63-64.&lt;/p&gt;

&lt;p&gt;&lt;a name=&quot;przyp4&quot;&gt;&lt;/a&gt;4. T. C. Peterson, W. M. Connolley, J. Fleck (2008): [“The Myth of the 1970s Global Cooling Scientific Consensus”], &lt;em&gt;Bull. Amer. Meteor. Soc.&lt;/em&gt;, 89, 1325–1338.&lt;/p&gt;

&lt;p&gt;&lt;a name=&quot;przyp5&quot;&gt;&lt;/a&gt;5. W przypadku globalnego ochłodzenia, był to głos czechosłowackiego klimatologa nazwiskiem Jiří Kukla, który był jednym z pionierów badań nad astronomiczną teorią zlodowaceń. Kukla faktycznie wierzył, że zbliża się epoka lodowa, i po emigracji do USA Kukla próbował swoimi prognozami zainteresować prasę i polityków, a także innych naukowców, organizując w 1972 r. konferencję “The Present Interglacial: How and When will it End?”, poświęconą końcu obecnego interglacjału. Po jej zakończeniu napisał, wspólnie z geologiem  Robleyem Matthewsem, list do ówczesnego prezydenta Nixona, utrzymując (niezgodnie z prawdą) że jednym z głównych wniosków konferencji było to, że obecny interglacjał się wkrótce skończy, i należy się przygotowywać na nadejście zlodowacenia. Administracja Nixona szybko zareagowała, powołując specjalny panel, który miał zbadać sprawę. W 1974 roku panel ogłosił wnioski z analizy dostępnych badań, orzekając że obawy Kukli i Matthewsa były bezpodstawne, ryzyko nadejścia epoki lodowej było “odległe”, a w międzyczasie ludzka działalność przedłużyłaby, poprzez emisje gazów cieplarnianych, trwanie obecnego interglacjału. Dzięki późniejszym badaniom wiemy, że wnioski te były jak najbardziej poprawne. Kukla swoich poglądów nie zmienił, i do końca życia wypatrywał epoki lodowej.&lt;/p&gt;

</description>
        <pubDate>Mon, 24 Jun 2019 15:30:00 +0000</pubDate>
        <link>https://doskonaleszare.github.io/articles/19/nie-wiem-ale-watpie</link>
        <guid isPermaLink="true">https://doskonaleszare.github.io/articles/19/nie-wiem-ale-watpie</guid>
        
        
        <category>media</category>
        
      </item>
    
      <item>
        <title>Przeciw klimatycznym nieukom (repost z 2009)</title>
        <description>&lt;p&gt;Przy okazji polemiki z najnowszym tekstem red. Gadomskiego przypomniałem sobie, że przecież już komentowałem jego wypowiedzi na temat globalnego ocieplenia. Było to dawno temu na bloxie, który już nie istnieje, więc przekleiłem tekst tutaj, celem przypomnienia kontekstu i uzasadnienia, &lt;em&gt;dlaczego&lt;/em&gt; uważam go za denialistę klimatycznego. Niektóre linki i informacje zostały zaktualizowane, ale niemal cały tekst pozostawiłem w wersji sprzed 10 lat.&lt;/p&gt;

&lt;!--more--&gt;

&lt;p&gt;&lt;span class=&quot;newthought&quot;&gt;Zdążyłem się przyzwyczaić do tego&lt;/span&gt; , że na temat zmian klimatu androny wypisują publicyści z “Rzeczpospolitej”, “Wprost”, czy “Polityki”. “Gazeta Wyborcza” zwykle trzymała poziom ⁠— ktoś tam w redakcji rozumiał, że o kwestiach naukowych powinni pisać dziennikarze z działu naukowego, którzy zwykle mieli jako-takie pojęcie o mechanizmach rządzących współczesną nauką, wiedzieli gdzie szukać wiarygodnych informacji, i czym różni się artykuł zamieszczony w “Geophysical Research Letters” od politycznej publicystyki.&lt;/p&gt;

&lt;p&gt;Niestety. powszechnemu złudzeniu, że na temat zmian klimatu głos powinien w debacie publicznej zabrać każdy, uległ dzisiaj redaktor Witold Gadomski. Z uwagi na poczytność “Gazety Wyborczej” postaram się więc odnieść do najważniejszych przekłamań, nieporozumień i błędów, zawartych w artykule &lt;a href=&quot;http://wyborcza.pl/1,75515,7209431,Przeciw_klimatycznym_zelotom.html&quot;&gt;“Przeciw klimatycznym zelotom”&lt;/a&gt;. Czytelnicy na bieżąco śledzący zjawisko climate wars mogą sobie lekturę odpuścić ⁠— red. Gadomski nie napisał nic, czego nie twierdziłoby przed nim dziesiątki innych “sceptyków”, więc większość moich kontrargumentów gdzieś już na blogu padła.&lt;/p&gt;

&lt;p&gt;Red. Gadomski swój wywód zaczyna od takiej oto deklaracji:&lt;/p&gt;

&lt;blockquote&gt;
  &lt;p&gt;Nie kwestionuję zmian, jakie zachodzą w globalnym klimacie, i doceniam wagę argumentów za koniecznością ograniczenia emisji gazów cieplarnianych. Jeżeli jednak ci, którzy nawołują do walki z globalnym ociepleniem, się mylą, gigantyczne wysiłki i sięgające setek miliardów dolarów nakłady pójdą na marne. Może więc warto całą sprawę jeszcze raz przemyśleć, zamiast nawoływać do szybszego wyrzucania pieniędzy w błoto.&lt;/p&gt;
&lt;/blockquote&gt;

&lt;p&gt;Przyznam że choć wcale nie powinno być mi do śmiechu, przy lekturze tego akapitu aż się zakrztusiłem kawą. Redaktorowi Gadomskiemu wydaje się, że “warto całą sprawę jeszcze raz przemyśleć”!&lt;/p&gt;

&lt;p&gt;No dobra, ponad pół wieku temu Roger Revelle i Hans Suess mogli jeszcze uważać, że &lt;a href=&quot;http://www.uscentrist.org/about/issues/environment/docs/Revelle-Suess1957.pdf&quot;&gt;“kwestia wzrostu zawartości atmosferycznego CO₂”&lt;/a&gt; poprzez spalanie paliw kopalnych to rodzaj eksperymentu geofizycznego na ogromną skalę, który mógł (“jeśli zostanie odpowiednio udokumentowany”) pomóc w zrozumieniu obiegu węgla w przyrodzie. Jednak w ciągu następnych kilkunastu lat coraz powszechniejsze wśród naukowców stało się przekonanie, że nie jest to tylko problem akademicki.&lt;/p&gt;

&lt;p&gt;W 1969 roku &lt;a href=&quot;http://onramp.nsdl.org/eserv/onramp:16512/n12.Keeling1970-fin.pdf&quot;&gt;Charles Keeling&lt;/a&gt; mógł jeszcze zastanawiać się, “czy CO₂ pochodzący ze spalania paliw kopalnych zmienia nasze środowisko”, oraz jaka mogłaby być “odpowiedź naukowców, filozofów, polityków, gdyby specjaliści stwierdzili że przyspieszone spalanie kopalin może być szkodliwe” (oraz stwierdzić, że nie zna odpowiedzi na żadne z tych pytań). Minęła zaledwie dekada, i autorzy &lt;a href=&quot;http://www.atmos.ucla.edu/~brianpm/download/charney_report.pdf&quot;&gt;raportu&lt;/a&gt; &lt;em&gt;National Research Council&lt;/em&gt; oznajmiają z pewnym zakłopotaniem, że mają dwie wiadomości: dobrą i złą. Dobra jest taka, że potrafią odpowiedzieć na pierwsze pytanie Keelinga. Zła jest taka, że odpowiedź nie spodoba się ani politykom, ani społeczeństwu.&lt;/p&gt;

&lt;p&gt;Naukowcy usłyszeli więc dokładnie to, co postuluje red. Gadomski: przemyślcie sprawę, może dojdziecie do innych wniosków (tak się składa, że naukowcy z NRC od razu zastrzegli, że próbowali usilnie dojść do innych wniosków ⁠— ale nie bardzo się dało). Dzisiaj, czterdzieści lat i setki tysięcy osobogodzin badań naukowych później, wnioski są w dalszym ciągu równie nieprzyjemne, co wtedy: tak, spalanie paliw kopalnych bardzo nam zaszkodzi w nieodległej przyszłości; tak, rezygnacja z paliw kopalnych jest trudna; tak, prawdopodobnie wiąże się z dużymi kosztami, ale skutki zaniechań będą jeszcze kosztowniejsze.&lt;/p&gt;

&lt;p&gt;Ciekawi mnie więc, ile zdaniem red. Gadomskiego mamy myśleć, by uznał on, że sprawa jest przemyślana w wystarczającym stopniu? Jakie badania naukowe mogą go przekonać, skoro z góry przyznaje, że nie dysponuje specjalistyczną wiedzą potrzebną do ich oceny?&lt;/p&gt;

&lt;p&gt;Ach, chwileczkę.&lt;/p&gt;

&lt;p&gt;Przecież są osoby, które takową specjalistyczną wiedzą dysponują. Sam Gadomski powołuje się przecież na opinie “wielu naukowców ⁠— klimatologów, meteorologów, fizyków, geografów, geologów”. Skonstruowana przez niego lista budzi jednak pewne wątpliwości: kilkakrotnie już na tym blogu demonstrowałem, że naukowcy, których często przedstawia się jako ekspertów od badań klimatu, w rzeczywistości nie posiadają nawet podstawowej wiedzy na ten temat. Przykładowo, co o klimatologii mogą wiedzieć “fizycy”? Fizyka to bardzo obszerny dział nauki, który obejmuje cały szereg wyspecjalizowanych dziedzin, od fizyki ciała stałego po kosmologię kwantową. Naukowiec, który całe życie zajmuje się badaniem zjawiska przewodnictwa temperaturowego, prawdopodobnie o klimatologii wie tyle samo, co o genetyce molekularnej czy historii Górnego Egiptu. Czyli nic.&lt;/p&gt;

&lt;p&gt;Jeśli interesuje nas opinia ekspertów na jakiś temat, powinniśmy zapytać o nią ekspertów &lt;em&gt;z tej właśnie dziedziny&lt;/em&gt;. I właśnie dokładnie coś takiego zrobiła Maggie Zimmerman w swojej pracy “The Consensus on the Consensus” (opublikowanej potem w skróconej formie jako &lt;a href=&quot;http://tigger.uic.edu/~pdoran/012009_Doran_final.pdf&quot;&gt;“Direct Examination of the Scientific Consensus on Climate Change”&lt;/a&gt; w czasopiśmie Amerykańskiego Towarzystwa Geofizycznego EOS). Jej konkluzja stoi w całkowitej sprzeczności z tezą Gadomskiego:&lt;/p&gt;

&lt;blockquote&gt;
  &lt;p&gt;It seems that the debate, whatever its origins, on the authenticity of global warming and the role played by human activity is largely nonexistent among those who are most able to understand the nuances and scientific basis of the issue. The challenge now is to find a way to effectively communicate this to the general population and attempt to silence media sources which continue to purport a defunct claim of wide spread disagreement among earth scientists.&lt;/p&gt;
&lt;/blockquote&gt;

&lt;p&gt;Ktoś może w tym momencie zadać pytanie: skąd red. Gadomski miał wiedzieć, że takie badania przeprowadzono? Odpowiedź nie będzie zbyt wymyślna: jest przecież wikipedia, w której można znaleźć hasło &lt;a href=&quot;http://en.wikipedia.org/wiki/Scientific_opinion_on_climate_change&quot;&gt;“Scientific Opinion on Climate Change”&lt;/a&gt;, będące kompilacją informacji o tego typu badaniach opinii albo meta-analizach literatury naukowej. Nie twierdzę, że rzetelny dziennikarz musi automatycznie uwierzyć na słowo autorom wiki, jednak treść tego konkretnego artykułu powinna dać mu do myślenia.&lt;/p&gt;

&lt;p&gt;Być może rzetelny dziennikarz zadałby sobie w tym momencie pytanie, czy wobec takiego rozdźwięku pomiędzy opiniami specjalistów a opiniami “sceptyków”, ci ostatni przypadkiem nie są tak do końca wiarygodnym źródłem informacji. Niestety, red. Gadomski zamiast tego bezkrytycznie powtarza ich brednie:&lt;/p&gt;

&lt;blockquote&gt;
  &lt;p&gt;[Sceptycy] podkreślają, że IPCC pomija niewygodne dla siebie fakty, takie jak trwające przez dużą część XX w. ochładzanie się klimatu.&lt;/p&gt;
&lt;/blockquote&gt;

&lt;p&gt;W innym wszechświecie równoległym rzetelny dziennikarz sprawdziłby, czy takie sensacyjne oskarżenia odpowiadają prawdzie. Kilka sekund z googlem umożliwiłoby mu zlokalizowanie ostatniego [&lt;strong&gt;poprzedniego, tzn. raportu z 2007 r. - przyp. 2019&lt;/strong&gt;] &lt;a href=&quot;https://www.ipcc.ch/report/ar4/wg1/&quot;&gt;raportu IPCC&lt;/a&gt;, gdzie znajdujemy rozdział o tytule &lt;a href=&quot;https://www.ipcc.ch/site/assets/uploads/2018/02/ar4-wg1-chapter3-1.pdf&quot;&gt;“Observations: Surface and Atmospheric Climate Change”&lt;/a&gt;. Nawet pobieżna lektura (albo przejrzenie samych obrazków) wystarczy, by zrozumieć jak absurdalny jest pomysł że ochłodzenie (zakładam, że chodzi o zmiany temperatury zachodzące po II wojnie światowej) jest przez IPCC “pomijane”, skoro widać je w każdym szeregu czasowym dotyczącym dwudziestowiecznych zmian klimatu.&lt;/p&gt;

&lt;p&gt;Oddzielną kwestią jest to, czy klimatolodzy potrafią &lt;em&gt;wyjaśnić&lt;/em&gt; to ochłodzenie. Tutaj red. Gadomski musiałby poświęcić trochę więcej wysiłku, doczytując rozdziały &lt;a href=&quot;https://www.ipcc.ch/site/assets/uploads/2018/02/ar4-wg1-chapter2-1.pdf&quot;&gt;“Changes in Atmospheric Constituents and in Radiative Forcing”&lt;/a&gt;, który omawia czynniki mające wpływ na klimat, oraz &lt;a href=&quot;https://www.ipcc.ch/site/assets/uploads/2018/02/ar4-wg1-chapter9-1.pdf&quot;&gt;“Understanding and Attributing Climate Change”&lt;/a&gt;, który omawia rolę tych czynników w obserwowanych zmianach klimatycznych. Dowiedziałby się w ten sposób, że klimatolodzy ochłodzenie w połowie XX wieku przypisują szeregowi czynników, antropogenicznych (przede wszystkim przemysłowych aerozoli, które skutecznie niwelowały wpływ gazów cieplarnianych), naturalnych (jak wulkaniczne emisje naturalnych aerozoli, cykl ENSO) i statystycznych (jak wciąż nieusunięty z danych SST wpływ zmiany metody pomiaru temperatury wody oceanicznej, będący skutkiem przystąpienia USA do wojny).&lt;/p&gt;

&lt;p&gt;Dobra, przesadzam. Dla niespecjalistów IPCC przygotowało odpowiedzi na Często Zadawane Pytania. Uwadze red. Gadomskiego polecam sekcje 2.1, 3.1, 9.2 w rozdziałach drugim, trzecim i dziewiątym.&lt;/p&gt;

&lt;p&gt;Dalej jest już z górki, a nawet z Grenlandii:&lt;/p&gt;

&lt;blockquote&gt;
  &lt;p&gt;W ciągu ostatnich dwóch tysięcy lat klimat zmieniał się wielokrotnie. Czasami oznaczało to ocieplenie, czasami ochłodzenie. Zmiany nie wynikały z interwencji człowieka, lecz z naturalnych procesów ⁠— na przykład aktywności Słońca. Miały wprawdzie istotny wpływ na rozwój cywilizacji (był czas, gdy Sahara była zamieszkana przez ludy rolnicze, a Grenlandia była jeszcze w średniowieczu zieloną wyspą), lecz nie doprowadziły do zniszczenia ludzkości.&lt;/p&gt;
&lt;/blockquote&gt;

&lt;p&gt;Dziwi mnie, że doświadczony dziennikarz padł w tym miejscu ofiarą dwóch oklepanych technik retorycznych. Pierwszą z nich jest argument wprost z &lt;em&gt;Departamentu Badań Rzeczy Oczywistych&lt;/em&gt;: odkrycie, że klimat zmienny jest, i sugestia, że naukowcy zajmujący się globalnym ociepleniem o tym nie wiedzą.&lt;/p&gt;

&lt;p&gt;Gdyby red. Gadomski zajrzał do raportów IPCC, odkryłby że przeszłym zmianom klimatu i ich przyczynom poświęcony jest cały rozdział &lt;a href=&quot;https://www.ipcc.ch/site/assets/uploads/2018/02/ar4-wg1-chapter6-1.pdf&quot;&gt;“Paleoclimate”&lt;/a&gt;, gdzie referuje się wyniki badań dotyczących zarówno ostatnich dwóch tysięcy lat, jak i dłuższych czasookresów: cyklom Milankowicza i ich roli w następujących po sobie zlodowaceniach, oscylacjom Dansgaarda-Oeschgera, stopniowemu ochłodzeniu które miało miejsce w kenozoiku, czy w końcu katastrofom klimatycznym typu PETM.&lt;/p&gt;

&lt;p&gt;Problem w tym, że argument Gadomskiego to błąd logiczny typu &lt;em&gt;non sequitur&lt;/em&gt;. Z tego, że w przeszłości zachodziły jakieś zmiany klimatu, które miały naturalne przyczyny, &lt;em&gt;nie wynika&lt;/em&gt;, że obecna zmiana klimatu też ma naturalne przyczyny. W tym przypadku nie potrzebujemy wehikułu czasu, by móc precyzyjnie zbadać, jaka jest rola poznanych przez nas czynników klimatotwórczych w zmianach obserwowanych w XX wieku ⁠— wiemy, jaki jest wpływ aktywności słonecznej, wulkanizmu czy zmian parametrów orbity Ziemi. Wiemy także, jaka jest rola dodatkowych czynników antropogenicznych, takich jak emisje gazów cieplarnianych.&lt;/p&gt;

&lt;p&gt;Pomijam już drobiazg, że Grenlandia nie była w średniowieczu bardziej “zielona” niż obecnie, i pokrywał ją lądolód o podobnym zasięgu do obecnego. Nazwa “Zielona wyspa”, według “Sagi o Eryku Rudym”, została jej nadana aby zachęcić osadników; poza tym “Wyspa lodu” była już zajęta.&lt;/p&gt;

&lt;p&gt;Na koniec ta perełka:&lt;/p&gt;

&lt;blockquote&gt;
  &lt;p&gt;Podobnie jak ogromna większość osób piszących o ociepleniu klimatu, nie jestem w stanie osądzić, jaka jest wartość naukowa dowodów przedstawianych w raportach IPCC, a jaka argumentów “grupy lipskiej”. Niepokoi mnie jednak fakt, że te ostatnie są przez “konsensus w kwestii globalnego ocieplenia” pomijane i lekceważone. W tym wypadku konsensus oznacza uznanie racji tylko jednej strony. W sporach naukowych podejście takie dziwi, choć jest normą w sporach ideologicznych.&lt;/p&gt;
&lt;/blockquote&gt;

&lt;p&gt;Red. Gadomski twierdzi, że nie potrafi ocenić, jaka jest wartość naukowa dowodów przedstawianych w raportach IPCC i tych prezentowanych przez “sceptyków” (choć mógł sprawdzić kompetencje telewizyjnych pogodynek z “grupy lipskiej”). Dlaczego jednak nie potrafi zaakceptować faktu, że specjaliści, którzy poświęcili całe swoje życie na badanie zagadnień związanych z klimatologią, potrafią takiej oceny dokonać, i dokonali jej już jakiś czas temu?&lt;/p&gt;

&lt;p&gt;Czy naprawdę jest powodem do niepokoju to, że argumenty niepoprawne są pomijane i lekceważone? Czy redaktora Gadomskiego dziwi na przykład, że geolodzy powszechnie zaakceptowali teorię tektoniki płyt, uznając rację tylko jednej strony? Czy fakt, że wyznawcy “rozszerzającej się Ziemi” są uważani za oszołomów, oznacza że geologia stała się miejscem sporu ideologicznego, a nie naukowego?&lt;/p&gt;

&lt;p&gt;Redaktor Gadomski ma pretensje o brak rzeczowej dyskusji, trudno jednak rzeczowo dyskutować z kimś, kto nic nie wie na dany temat, a naukową debatę utożsamia z tolerowaniem dowolnych bredni.&lt;/p&gt;
</description>
        <pubDate>Mon, 24 Jun 2019 14:00:00 +0000</pubDate>
        <link>https://doskonaleszare.github.io/articles/19/przeciw-klimatycznym-nieukom</link>
        <guid isPermaLink="true">https://doskonaleszare.github.io/articles/19/przeciw-klimatycznym-nieukom</guid>
        
        
        <category>media</category>
        
      </item>
    
      <item>
        <title>Co naprawdę mówili klimatolodzy 30 lat temu</title>
        <description>&lt;p&gt;Potwierdzeniem postawionej w poprzedniej notce tezy o powolnym uwiądzie denializmu klimatycznego w Polsce niech będzie fakt, że komentuję (po raz kolejny zresztą) tweet Tomasza Wróblewskiego, kiedyś redaktora naczelnego dość opiniotwórczych gazet i tygodników, obecnie prezesa bieda-think-tanku Warsaw Enterprise Institute, w którym ostatnio robi za eksperta od klimatu. 10 lat temu tezy Wróblewskiego byłyby pewnie opublikowane w “Rzeczpospolitej” czy “Wprost”, dzisiaj stały się tylko natchnieniem dla innego prawicowego dziennikarza, który swoje spiskowe teorie o tym, że “klimatolodzy oszukują nas od dekad” opublikował na portalu &lt;a href=&quot;http://archive.is/kh2SW&quot;&gt;wGospodarce&lt;/a&gt;.&lt;/p&gt;

&lt;!--more--&gt;

&lt;p&gt;&lt;span class=&quot;marginnote&quot;&gt;&lt;/span&gt;&lt;img class=&quot;fullwidth&quot; src=&quot;/assets/img/wrob.png&quot; /&gt;&lt;/p&gt;

&lt;p&gt;&lt;span class=&quot;newthought&quot;&gt;Ale choć wypociny Wróblewskiego i Siudaja nie zasługują na poważną polemikę,&lt;/span&gt;  zdaję sobie niestety sprawę, że niesprostowane będą krążyć po internetach przez wiele lat, jako niezbity dowód niewiarygodności i nierzetelności klimatologów. Dzisiaj przyjrzymy się więc twierdzeniom naukowców sprzed 30 lat, i mam nadzieję że przy okazji się czegoś nauczymy.&lt;/p&gt;

&lt;p&gt;Najpierw wypadałoby jednak te twierdzenia znaleźć, a głuchy telefon prawicowych publicystów (Siudaj cytujący Wróblewskiego cytującego Wall Street Journal cytujący depeszę Associated Press cytującą dyrektora U. N. Environment Program cytującego ustalenia raportu UNEP) niestety tego nie ułatwia. I choć źródłowa depesza AP większość wypowiedzi Noela Browna parafrazuje, nie jest trudno zorientować się, że &lt;em&gt;lead&lt;/em&gt; depeszy (“A senior U.N. environmental official says entire nations could be wiped off the face of the Earth by rising sea levels if the global warming trend is not reversed by the year 2000.”) odnosi się konkretnie do państw wyspiarskich takich jak Malediwy, oraz że chodzi o &lt;em&gt;długoterminowe&lt;/em&gt; skutki zmiany klimatu, w postaci wzrostu poziomu wszechoceanu, będące konsekwencją &lt;em&gt;braku&lt;/em&gt; redukcji emisji gazów cieplarnianych przed rokiem 2000:&lt;/p&gt;

&lt;blockquote&gt;
  &lt;p&gt;He said governments have a 10-year window of opportunity to solve the greenhouse effect before it goes beyond human control.&lt;/p&gt;
&lt;/blockquote&gt;

&lt;blockquote&gt;
  &lt;p&gt;As the warming melts polar icecaps, ocean levels will rise by up to three feet, enough to cover the Maldives and other flat island nations, Brown told The Associated Press in an interview on Wednesday.&lt;/p&gt;
&lt;/blockquote&gt;

&lt;p&gt;Faktycznie, wzrost poziomu morza o podaną wartość w praktyce zmusiłby większość populacji Malediwów i innych podobnych państw wyspiarskich do masowej emigracji, choć sam proces dezintegracji lądolodów i spowodowany nim wzrost poziomu wszechoceanu oczywiście trwałby &lt;em&gt;znacznie&lt;/em&gt; dłużej, niż 10 czy 30 lat.&lt;/p&gt;

&lt;p&gt;W depeszy AP jest też mowa o przewidywanym wzroście średniej globalnej temperatury:&lt;/p&gt;

&lt;blockquote&gt;
  &lt;p&gt;The most conservative scientific estimate that the Earth’s temperature will rise 1 to 7 degrees in the next 30 years, said Brown. […] He said even the most conservative scientists “already tell us there’s nothing we can do now to stop a … change” of about 3 degrees.&lt;/p&gt;
&lt;/blockquote&gt;

&lt;p&gt;Z treści depeszy AP nie wynika, czy poziomem referencyjnym dla zmiany temperatury jest koniec lat 80-tych, czy też chodzi o wzrost ponad poziom przedindustrialny. Biorąc jednak pod uwagę, że Brown jest Amerykaninem, i udzielał wywiadu amerykańskiej agencji prasowej, podane wartości prawie na pewno były wyrażane w stopniach Fahrenheita.&lt;/p&gt;

&lt;p&gt;Na szczęście nie musimy rekonstruować tego, co &lt;em&gt;naprawdę&lt;/em&gt; myśleli 30 lat temu naukowcy w oparciu o depeszę AP, bo w 1990 roku IPCC opublikowało swój pierwszy raport podsumowujący ówczesny stan badań nad klimatem &lt;a href=&quot;#przyp1&quot;&gt;[1]&lt;/a&gt;, odnosząc się do tych samych badań, o których wspomina szef amerykańskiego biura UNEP. Raport ten zawierał również prognozy przyszłego globalnego ocieplenia, koncentrując się na dwóch parametrach, których zmianę było najłatwiej przewidzieć: średniej globalnej temperatury, oraz zmiany poziomu wszechoceanu.&lt;/p&gt;

&lt;p&gt;W raporcie IPCC przedstawiło cztery scenariusze, oraz dla każdego z nich widełki związane z niepewnością dotyczącą czułości równowagowej klimatu. W scenariuszu &lt;em&gt;Business-as-Usual&lt;/em&gt;, bez redukcji emisji gazów cieplarnianych, tempo ocieplenia na przełomie XX i XXI wieku wynosiło 0,3°C (z widełkami 0,2-0,5°C). W trzech scenariuszach stabilizacji i ograniczenia emisji gazów cieplarnianych, średnie tempo ocieplenia wynosiło około 0,2°C (scenariusz B) i 0,1°C (scenariusze C i D).&lt;/p&gt;

&lt;p&gt;Rzeczywista zmiana temperatury w okresie 1989-2018 to około 0,21°C (szacunek oparty o reanalizę ERA5), więc wypada w dolnym zakresie scenariusza BAU, i powyżej średniego tempa ocieplenia w scenariuszach z redukcją emisji.&lt;/p&gt;

&lt;p&gt;&lt;span class=&quot;marginnote&quot;&gt;Zmiana średniej temperatury globalnej według czterech scenariuszy z IPCC FAR oraz reanalizy ERA5 (kolor czerwony).&lt;/span&gt;&lt;img class=&quot;fullwidth&quot; src=&quot;/assets/img/temp_2017.png&quot; /&gt;&lt;/p&gt;

&lt;p&gt;Dlaczego podane są różne scenariusze?&lt;/p&gt;

&lt;p&gt;&lt;span class=&quot;newthought&quot;&gt;Naukowcy nie są wróżkami,&lt;/span&gt;  i nie potrafią przewidzieć, jak będzie wyglądać przyszła historia ludzkości. Potrafią jednak przewidzieć, jak zmieni się klimat Ziemi, jeśli podejmiemy określone decyzje polityczno-gospodarczo-społeczne, których konsekwencją jest różne tempo emisji gazów cieplarnianych. Dlatego, aby pomóc decydentom w badaniu skutków tych decyzji, klimatolodzy rozważają scenariusze różniące się, na poziomie regionalnym, tempem przyrostu populacji, rozwoju gospodarczego, miksu energetycznego, infrastruktury transportowej, i tak dalej. Trzeba tutaj podkreślić, że twórcy tych scenariuszy nie mają ambicji, aby &lt;em&gt;dokładnie&lt;/em&gt; trafić w rzeczywistą trajektorię przyszłej historii ludzkości, chodzi o przedstawienie wariantów, które swoim zakresem będą obejmować cały szereg potencjalnych możliwości, umożliwiając analizę skutków różnych decyzji i konsekwencji wyborów cywilizacyjnych.&lt;/p&gt;

&lt;p&gt;Spośród tych konsekwencji, klimatologów interesuje głównie (choć nie tylko) emisja gazów cieplarnianych. Przyglądając się założeniom 4 scenariuszy IPCC z 1990 roku, widać że historia potoczyła się trochę inaczej, niż &lt;em&gt;każdy&lt;/em&gt; z rozważanych 30 lat temu scenariuszy. Jak wspomniałem wyżej, scenariusz IPCC &lt;em&gt;Business-as-Usual&lt;/em&gt; z 1990 rok zakładał brak redukcji emisji gazów cieplarnianych, jednak w rzeczywistości emisję &lt;em&gt;niektórych&lt;/em&gt; gazów zredukowano niemal do zera: chodzi tutaj o związki chlorowcopochodne, zwane popularnie freonami. Związki te uszkadzają warstwę ozonową &lt;em&gt;oraz&lt;/em&gt; są silnymi gazami cieplarnianymi, zatem ich wycofanie ograniczyło tempo globalnego ocieplenia.&lt;/p&gt;

&lt;p&gt;Scenariusz BAU, podobnie jak scenariusz redukcyjny B, zakładał że emisja freonów do atmosfery zostanie w ciągu 10 lat ograniczona o połowę (zgodnie z zapisami Protokołu Montrealskiego), i pozostanie na takim poziomie do końca XXI wieku, czego konsekwencją byłby wzrost — co prawda spowolniony, ale wciąż wzrost — ich zawartości w atmosferze. Scenariusze C i D zakładały ich całkowite wycofanie, co dzięki podpisanej w 1990 roku Poprawce londyńskiej do Protokołu Montrealskiego faktycznie nastąpiło.&lt;/p&gt;

&lt;p&gt;Inną istotną różnicą jest wolniejsze tempo wzrostu poziomu metanu w atmosferze, które też nieco ograniczyło wzrost temperatury, jaki w rzeczywistości zaobserwowaliśmy. Również koncentracja dwutlenku węgla przyrastała wolniej, niż założono w scenariuszu A.&lt;/p&gt;

&lt;p&gt;&lt;span class=&quot;marginnote&quot;&gt;Zmiana koncentracji dwutlenku węgla i metanu w scenariuszach IPCC FAR oraz według pomiarów historycznych (kolor czerwony).&lt;/span&gt;&lt;img class=&quot;fullwidth&quot; src=&quot;/assets/img/conc_2017b.png&quot; /&gt;&lt;/p&gt;

&lt;p&gt;Nie powinno być zatem zaskakujące, że obserwowane globalne ocieplenie wypada gdzieś pomiędzy scenariuszami A i B &lt;a href=&quot;#przyp2&quot;&gt;[2]&lt;/a&gt;.&lt;/p&gt;

&lt;p&gt;&lt;span class=&quot;newthought&quot;&gt;Oczywiście, głównym antropogenicznym gazem cieplarnianym wciąż jest CO₂,&lt;/span&gt;  którego emisje wciąż rosną, a niektóre skutki globalnego ocieplenia są już, w praktyce, nieuniknione i nieodwracalne. Przykładem może być cofanie się linii gruntowania i rozpad szelfów antarktycznych, prowadzący do przyspieszającej utraty masy przez lądolód &lt;a href=&quot;#przyp3&quot;&gt;[3]&lt;/a&gt;. Nie pomaga nam tutaj też niechęć do zmiany &lt;em&gt;status quo&lt;/em&gt; i strach polityków przed podejmowaniem odważnych decyzji, które sprawiają iż przebudowanie naszej cywilizacji tak, by mogła opierać się o bezwęglowe źródła energii, to zadanie na pokolenia.&lt;/p&gt;

&lt;p&gt;Ale to, że &lt;em&gt;niektórych&lt;/em&gt; skutków zmiany klimatu nie da się już uniknąć nie oznacza, że należy usprawiedliwiać brak jakichkolwiek działań. Faktycznie, kolektywnie jako ludzkość zawaliliśmy pierwsze podejście do redukcji emisji gazów cieplarnianych 30 lat temu. Jednak globalne ocieplenie nie jest problemem binarnym, który można rozwiązać albo nie, i prawdopodobnie nigdy nie będzie tak źle, żeby nie mogło być &lt;em&gt;jeszcze gorzej&lt;/em&gt;. I tym optymistycznym akcentem…&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;
&lt;p&gt;&lt;a name=&quot;przyp1&quot;&gt;&lt;/a&gt;1. IPCC (1990): &lt;a href=&quot;https://www.ipcc.ch/report/ar1/wg1/&quot;&gt;“Climate Change, The IPCC Scientific Assessment”&lt;/a&gt;.&lt;/p&gt;

&lt;p&gt;&lt;a name=&quot;przyp2&quot;&gt;&lt;/a&gt;2. Frame, D. J. i Stone D. A. (2012): &lt;a href=&quot;https://www.nature.com/articles/nclimate1763&quot;&gt;“Assessment of the first consensus prediction on climate change”&lt;/a&gt;, &lt;em&gt;Nature Climate Change&lt;/em&gt; 3, pp. 357–359, doi: 10.1038/nclimate1763.&lt;/p&gt;

&lt;p&gt;Warto tutaj zauważyć, że w pierwszym raporcie IPCC, ze względu na niepewności związane z efektem aerozolu, antropogeniczne wymuszenie radiacyjne uwzględniało tylko gazy cieplarniane. W konsekwencji, wzrost temperatury od połowy XVIII wieku będzie zawyżony; jednak nie ma to dużego wpływu na wartości trendów na przełomie XX i XXI wieku (gdzie liczy się przede wszystkim &lt;em&gt;zmiana&lt;/em&gt; wymuszenia związanego z antropogenicznym aerozolem, a ta &lt;em&gt;globalnie&lt;/em&gt; nie była duża). Samo wymuszenie radiacyjne dwutlenku węgla też jest nieco przeszacowane, z drugiej strony przyjęta równowagowa czułość klimatu wynosiła tylko 2,5 stopnia na podwojenie.&lt;/p&gt;

&lt;p&gt;&lt;a name=&quot;przyp3&quot;&gt;&lt;/a&gt;3. Paolo F. S., et al. (2015): &lt;a href=&quot;http://science.sciencemag.org/content/348/6232/327&quot;&gt;“Volume loss from Antarctic ice shelves is accelerating”&lt;/a&gt;, &lt;em&gt;Science&lt;/em&gt; 348, Issue 6232, pp. 327-331, doi: 10.1126/science.aaa0940.&lt;/p&gt;
</description>
        <pubDate>Sun, 10 Mar 2019 23:00:00 +0000</pubDate>
        <link>https://doskonaleszare.github.io/articles/19/co-naprawde-mowili-klimatolodzy-30-lat-temu</link>
        <guid isPermaLink="true">https://doskonaleszare.github.io/articles/19/co-naprawde-mowili-klimatolodzy-30-lat-temu</guid>
        
        
        <category>clisci</category>
        
      </item>
    
      <item>
        <title>Dziesięć lat</title>
        <description>&lt;p&gt;Bloga zacząłem pisać pod wpływem impulsu, mniej więcej 10 lat temu, i nie przypuszczałem wtedy że dzisiaj wciąż będę tę pisaninę kontynuować. Poniżej znajdziecie więc garść moich refleksji, wspomnień i anegdotek, dotyczących mojej działalności popularyzatorskiej, oraz debaty o globalnym ociepleniu w Polsce i nie tylko. Notka jest, ostrzegam, dość długa, na szczęście kolejnej o podobnej objętości możecie się spodziewać za kolejne 10 lat.&lt;/p&gt;

&lt;!--more--&gt;

&lt;p&gt;&lt;span class=&quot;newthought&quot;&gt;Doskonale Szare powstało&lt;/span&gt;  w odpowiedzi na wyemitowaną 21 stycznia 2009 audycję “Bronisław Wildstein przedstawia”, której hasłem przewodnim był “Ekoterror”, a głównym jego przykładem globalne ocieplenie. Ówczesny kontekst polityczny zaskakująco przypominał atmosferę sprzed kilku tygodni: było to świeżo po zakończeniu COP14 w Poznaniu (oraz przyjęciu ustaleń Pakietu energetyczno-klimatycznego przez Parlament Europejski); zgodnie z tezą przewodnią Wildsteina globalne ocieplenie miało być oszustwem propagowanym przez nieuczciwych naukowców (o czym mówił jeden z zaproszonych gości, emerytowany lekarz-radiolog Zbigniew Jaworowski) i skorumpowanych polityków (takie tezy z kolei przedstawiał drugi z gości programu, Robert Gwiazdowski).&lt;/p&gt;

&lt;p&gt;Dzisiaj pewnie już następnego dnia serwis Nauka o Klimacie przedstawiłby polemikę z tezami, które padły w programie Wildsteina; no ale 10 lat temu Nauki o Klimacie jeszcze nie było. Pamiętam, że oglądając konferencję prasową Ministerstwa Środowiska, które dość nieporadnie tłumaczyło się, że nie uczestniczą w opisanym przez Jaworowskiego Wielkim Spisku Globalnego Ocieplenia, pomyślałem sobie “nawet ja zrobiłbym to lepiej”. No i założyłem bloga.&lt;/p&gt;

&lt;p&gt;&lt;span class=&quot;newthought&quot;&gt;Bloga, bo kiedy zaczynałem pisać o klimacie,&lt;/span&gt;  internet był trochę innym miejscem niż dzisiaj. Miejscem, gdzie kłócili się ludzie, były fora internetowe oraz blogi, i oczywiście jednym z powracających tematów sporów było globalne ocieplenie. W anglojęzycznej części internetu dyskurs klimatyczny był zdominowany przez blog “RealClimate”, założony przez kilku klimatologów różnych narodowości jeszcze w 2005 roku; oraz znacznie popularniejszy “Watts Up With That”, prowadzony przez emerytowanego prezentera pogody Anthony’ego Wattsa, i prezentujący punkt widzenia denialistów klimatycznych (a raczej setki różnych punktów widzenia, niekoniecznie ze sobą spójnych). Szczyt popularności te i inne blogi o klimacie przeżyły w 2009 i 2010, dzięki tzw. aferze “ClimateGate”, którą niektórzy czytelnicy być może jeszcze pamiętają (tak, będzie okrągła 10-letnia rocznica w listopadzie).&lt;/p&gt;

&lt;p&gt;Formuła bloga “Doskonale Szare” nie była zbyt oryginalna, bo z początku koncentrowałem się głównie na pisaniu polemik (a w 2009 roku denializm klimatyczny był w polskich mediach bardzo popularny), oraz edukacji w tematach podstaw klimatologii. Z upływem czasu moja aktywność spadała, zarówno z przyczyn osobistych, jak i powolnego wyczerpywania tematu: jak już napiszesz o emisjach wulkanicznych, karczmach na Bałtyku i Wikingach na Grenlandii, to masz z głowy połowę padających w dyskursie publicznym argumentów “obalających” globalne ocieplenie. Po kilku latach zauważyłem też, że przynajmniej w mediach masowych denializm klimatyczny stracił na popularności, miałem więc mniej okazji do tekstów polemicznych. W 2013 roku powstała też Nauka o Klimacie, która popularyzowaniem wiedyz o klimacie zajęła się w sposób zdecydowanie bardziej systematyczny, i jak muszę z zazdrością przyznać, bardziej skuteczny.&lt;/p&gt;

&lt;p&gt;Od wielu lat w środowisku ludzi zajmujących się popularyzacją wiedzy o klimacie toczy się dyskusja na temat najlepszych strategii komunikacyjnych. Nie będę tutaj streszczał jej przebiegu, napomknę tylko, że tutaj do osiągnięcia konsensusu wciąż daleko, a jej głównym efektem było wzajemne poobrażanie się ludzi, którzy o zmianach klimatu mówią, oraz ludzi, którzy mówią jak powinno się mówić (oraz, co gorsza, jak się mówić &lt;em&gt;nie powinno&lt;/em&gt;). Osobiście uważam, że nie istnieje jeden magiczny, wyjątkowo skuteczny sposób przekonywania kogoś do tego, że problem globalnego ocieplenia należy potraktować poważnie; a skoro taki sposób nie istnieje, jest w przestrzeni publicznej miejsce na różne, alternatywne metody i podejścia.&lt;/p&gt;

&lt;p&gt;Moje podejście do popularyzacji nauki o klimacie opierało się na jednym, podstawowym założeniu:&lt;/p&gt;

&lt;p&gt;Ludzie prawie nigdy nie zmieniają zdania.&lt;/p&gt;

&lt;p&gt;Tak, wiem, bywają wyjątki. Zdarzyło się kilka razy, że słyszałem od kogoś, że był do globalnego ocieplenia nastawiony sceptycznie, ale lektura mojego bloga pomogła mu w zrozumieniu, jakimi metodami posługuje się klimatologia, jak wyglądają badania nad zmianami klimatu, i jak przedstawiają się ich ustalenia. Takich przypadków, obawiam się, jest jednak niewiele, a jeśli drogi czytelniku jesteś jednym z nich, to serdecznie gratuluję!&lt;/p&gt;

&lt;p&gt;Umysł ludzki jest bowiem bardzo plastyczny i doskonale sobie radzi z racjonalizacją sprzeczności pomiędzy faktami i osobistymi przekonaniami. Te same osoby, które jeszcze chwilę temu przywiązywały wielką wagę do tego, że “naukowcy spierają się o globalne ocieplenie”, gdy przedstawić im dane świadczące o braku takiego sporu nagle zaczynają głosić, że fakt istnienia — bądź braku — konsensusu naukowego nie ma żadnego znaczenia, bo przecież ustaleń nauki nie rozstrzyga się głosowaniem. Te same osoby, które w oparciu o badania glacjologów i heliofizyków próbują dowieść, że obserwowany wzrost poziomu dwutlenku węgla w atmosferze ma przyczyny naturalne, a za globalne ocieplenie odpowiada wzrost aktywności słonecznej, gdy pokazać im że glacjolodzy i heliofizycy wcale tak nie myślą — nagle zaczynają mówić, że naukowcom wierzyć nie można, bo przecież dostają na te badania &lt;em&gt;pieniądze z grantów&lt;/em&gt;. Ludzie, którzy domagają się &lt;em&gt;naukowych dowodów&lt;/em&gt; na antropogeniczne przyczyny globalnego ocieplenia, gdy takie dowody dostaną, nagle tracą nimi zainteresowanie, albo odrzucają je nawet bez zapoznania się z nimi.&lt;/p&gt;

&lt;p&gt;Smutna prawda jest taka, że jeśli już komuś zdarzy się publiczne wyrażenie zdania na temat globalnego ocieplenia — a nie daj Boże, by wziął udział w dyskusji na ten temat — to najprawdopodobniej będzie się tego zdania trzymał.&lt;/p&gt;

&lt;p&gt;Pozwolę sobie tutaj sięgnąć do wywiadu z dr Magdaleną Budziszewską, &lt;a href=&quot;https://www.crazynauka.pl/dlaczego-ludzie-neguja-ocieplenie-klimatu-i-wplyw-czlowieka-na-te-zmiany/&quot;&gt;udzielonego serwisowi&lt;/a&gt; Crazy Nauka, gdzie pada taka oto teza:&lt;/p&gt;

&lt;blockquote&gt;
  &lt;p&gt;Z denialistami (nawet tymi dobrej woli, jak moja znajoma starsza pani) nie wygramy w sieci. Musimy się z nimi spotkać twarzą w twarz – najlepiej sam na sam, żeby taki ktoś nie czuł się wyśmiany, upokorzony, zawstydzony. W ogóle w świecie globalnego ocieplenia musimy wyjść z Facebooka i zainwestować w relacje personalne i w więzi. I tak jak w stanie wojennym: to, co jest w pierwszym obiegu – traktować co najmniej podejrzanie.&lt;/p&gt;
&lt;/blockquote&gt;

&lt;p&gt;Problem z tymi radami jest taki, że po pierwsze sugerowane podejście jest, jak to się brzydko mówi, nieskalowalne. Mogę porozmawiać o globalnym ociepleniu z anegdotycznym wąsatym wujkiem Januszem albo znajomą dentystką, mogę ich nawet przekonać do tego, że jest to realny problem za który odpowiada nasza cywilizacja, i że należałoby go rozwiązać, jeśli nie dla nas, to dla przyszłych pokoleń. Nawet zapalczywym denialistom trudniej jest oskarżyć kogoś osobiście, że jest członkiem ogólnoświatowego spisku lewackich naukowców z IV Rzeszy, którego celem jest zniszczenie górnictwa i depopulacja Polski; zauważyłem też, że w rozmowach twarzą w twarz łatwiej zaakceptować braki we własnej wiedzy, i uznać że rozmówca na jakiś temat jednak może wiedzieć więcej. Niestety, nie mogę porozmawiać osobiście z &lt;em&gt;wszystkimi&lt;/em&gt; sceptykami.&lt;/p&gt;

&lt;p&gt;Może więc porozmawiać tylko z tymi, którzy nadają ton całej publicznej debacie? Może wziąć i zgromadzić w jednym pokoju wszystkich Ziemkiewiczów, Warzechów, Korwinów-Mikke, Gwiazdowskich, i spróbować wyedukować ich w temacie podstaw klimatologii?&lt;/p&gt;

&lt;p&gt;Mam powody by wątpić, by takie podejście było skuteczne. Jeśli ktoś od kilkunastu lat wierzy, że Grenlandia była w średniowieczu pozbawiona lądolodu, a w lipcu 1655 Szwedzi zaatakowali Rzeczpospolitą przechodząc po zamarzniętym Bałtyku, to nie podejrzewam by nagle zmienili zdanie. Ostateczny argument wyznawów teorii spiskowych — że to “największy szwindel w historii ludzkości” — jest, niestety, niepodważalny. Każdy naukowiec może być kupiony, każde badanie sfałszowane, a każdy fakt sfabrykowany przez lobby wegetariańsko-wiatrakowo-rowerowe &lt;a href=&quot;#przyp1&quot;&gt;[1]&lt;/a&gt;.&lt;/p&gt;

&lt;p&gt;&lt;span class=&quot;newthought&quot;&gt;Prowadząc “Doskonale Szare” poszedłem więc po linii najmniejszego oporu&lt;/span&gt; . Zamiast zmieniać wyrobione już opinie, uznałem że łatwiej będzie wpłynąć na sposób, w jaki te opinie są &lt;em&gt;wyrabiane&lt;/em&gt;. Nikt z nas przecież nie rodzi się ze zbiorem gotowych opinii siedzących już w mózgu, tylko zdobywamy je w trakcie naszego życia: słyszymy je od rodziców, potem nauczycieli, rówieśników, nauczycieli, wykładowców, polityków, dziennikarzy, idoli i autorytetów różnego typu. Jeśli nie będziemy kontestować — najlepiej od razu, zaraz po ich wygłoszeniu — pojawiających się w publicznym dyskursie, nieprawdziwych informacji o zmianach klimatu, to niewielka jest szansa, że ktokolwiek je potem samodzielnie zweryfikuje.&lt;/p&gt;

&lt;p&gt;Weźmy dla przykładu popularny mit, że jeden wybuch wulkanu wyrzuca do atmosfery więcej dwutlenku węgla, niż cała ludzkość w swojej historii. Słyszę go, w różnych wariantach, od ponad 15 lat, i choć znam &lt;a href=&quot;http://naukaoklimacie.pl/aktualnosci/korzenie-mitu-wulkany-emituja-wiecej-co2-od-nas-172&quot;&gt;jego historię&lt;/a&gt;, nigdy nie udało mi się uzyskać odpowiedzi na pytanie “a skąd zaczerpnąłeś tę informację” (no dobrze, raz pewien dziennikarz odesłał mnie do mojego własnego artykułu o emisjach wulkanicznych). Podobnie z karczmami na Bałtyku, choć tutaj czasami padają naprędce wymyślane źródła historyczne. Podejrzewam więc, że tego typu faktoidy krążą w obiegu ustno-pisemno-internetowym, podtrzymywane przy życiu wyłącznie częstością ich powtarzania. Co innego, jeśli pojawią się głosy alternatywne, przedstawiające merytoryczne argumenty i rzetelne źródła. Nawet jeśli nie przekonają one dyskutanta czy głosiciela danej tezy, jest większa szansa że trafią do obserwujących dyskusję, anonimowych lurkerów.&lt;/p&gt;

&lt;p&gt;&lt;span class=&quot;newthought&quot;&gt;Czy faktycznie trafiają?&lt;/span&gt;  Posiadam na ten temat tylko dane anegdotyczne, ale wydaje mi się, że jednak tak. Choć wciąż, przy każdym wybuchu jakiegoś wulkanu — co zdarza się raz czy kilka razy w roku — internet zalewają komentarze o tym, że &lt;em&gt;całą redukcję emisji ceodwa szlag trafił&lt;/em&gt;, normą już jest, iż spotykają się z natychmiastową kontrą osób, które poprawnie zapamiętały, ile faktycznie te wulkany dwutlenku węgla emitują. Podobnie jest z wieloma innymi mitami klimatycznymi: choć wciąż są bardzo popularne, sporo osób wie, dlaczego są nieprawdziwe, i potrafi je sprostować.&lt;/p&gt;

&lt;p&gt;Nie mam oczywiście złudzeń, że jest to zasługą mojego bloga. Dobrych, rzetelnych źródeł informacji na temat klimatu, czy szerzej nauki, jest po prostu znacznie więcej niż 10 lat temu, nie wspominając już o epoce wczesnointernetowej, sprzed Googla i Wikipedii. Temat zmian klimatu na stałe zagościł u polskich popularyzatorów nauki, zarówno amatorów, pół-profesjonalistów, jak i weteranów tego zawodu, którzy łącznie docierają do widowni, jak podejrzewam, setek tysięcy czytelników/subkrybentów. Ostatecznie, wiele osób lubi czytać czy słuchać o nauce, a problemy naukowe klimatologii, jeśli zostaną odpowiednio sprzedane, mogą być naprawdę fascynujące również dla laików.&lt;/p&gt;

&lt;p&gt;Max Planck powiedział kiedyś (bardzo luźno parafrazując), że głównym motorem zmian w nauce jest demografia: stare paradygmaty upadają nie dlatego, że ich proponenci doznają oświecenia i akceptują argumenty swoich oponentów, tylko w wyniku przemiany pokoleniowej. Denializm globalnego ocieplenia jest dobrym przykładem takiego schyłkowego paradygmatu w ostatnim stadium wymarcia, w przenośni i dosłownie, praktycznie nieobecnego już w literaturze naukowej, a istniejącego głównie w mediach (raczej o konserwatywnym czy prawicowym światopoglądzie), i to o coraz mniejszym zasięgu. Wielu bohaterów mojego bloga dawno już osiągnęło podeszły wiek, część na zawsze opuściła ten łez padół. Jest dość symptomatyczne, że pisanie bloga rozpocząłem od polemiki z tezami dwóch naukowców, których już wśród nas nie ma: radiologa Zbigniewa Jaworowskiego (1927-2011) i chemika Przemysława Mastalerza (1925-2011).&lt;/p&gt;

&lt;p&gt;Z drugiej strony, naukowcy młodszego pokolenia mają lepsze rzeczy do roboty niż negowanie podstaw fizyki, a dzięki internetowi i przemianom polityczno-gospodarczo-społecznym ostatniego ćwierćwiecza łatwiej jest im też zorientować się, jak wygląda rzeczywisty stan badań nad klimatem (nawet jeśli zagadnienie to nie leży w zakresie ich specjalności naukowej). Innymi słowy, wśród naukowców starych denialistów ubywa, a młodych nie przybywa, i podejrzewam że gdy media stracą możliwość cytowania nawet garstki tych samych emerytów, którzy od kilku dekad występowali w roli zaplecza intelektualnego zorganizowanego ruchu sceptyków globalnego ocieplenia, rzekome “kontrowersje” dotyczące przyczyn i skutków zmian klimatu zostaną zapomniane również przez opinię publiczną.&lt;/p&gt;

&lt;p&gt;&lt;span class=&quot;newthought&quot;&gt;Głównym problemem denialistów&lt;/span&gt;  było to, że choć przez długi czas całkiem skutecznie kreowali się na alternatywny głos nauki, jako naukowcy nie mieli nic ciekawego do zaoferowania. Wszystkie ogłaszane z wielką pompą projekty i inicjatywy, które miały teorię antropogenicznego globalnego ocieplenia obalić, albo nie przyniosły spodziewanych rezultatów, i zwykle były po cichu zapominane.&lt;/p&gt;

&lt;p&gt;Prowadzony w CERNie eksperyment CLOUD nie potwierdził istnienia postulowanego wiele lat temu mechanizmu wpływu promieniowania kosmicznego na zachmurzenie.&lt;/p&gt;

&lt;p&gt;Projekt “surfacestations.org” Anthony’ego Wattsa, który miał wykazać że większość ocieplenia mierzonego na terenie Stanów Zjednoczonych jest artefaktem pomiarowym, umarł w kuriozalnych okolicznościach w 2012 roku &lt;a href=&quot;#przyp2&quot;&gt;[2]&lt;/a&gt;.&lt;/p&gt;

&lt;p&gt;Podobna, przynajmniej jeśli chodzi o &lt;a href=&quot;https://www.telegraph.co.uk/comment/11561629/Top-scientists-start-to-examine-fiddled-global-warming-figures.html&quot;&gt;deklarowane&lt;/a&gt; &lt;a href=&quot;http://www.thegwpf.org/inquiry-launched-into-global-temperature-data-integrity/&quot;&gt;cele&lt;/a&gt;, inicjatywa brytyjskiej organizacji lobbystycznej Global Warming Policy Foundation z 2015 roku zakończyła się wykupieniem domeny i stworzeniem strony internetowej, którą wkrótce przestano zresztą &lt;a href=&quot;https://web.archive.org/web/20170622082112/http://www.tempdatareview.org/news&quot;&gt;aktualizować&lt;/a&gt;, a potem i przestano opłacać samą domenę.&lt;/p&gt;

&lt;p&gt;Projekt Berkeley Earth zakończył się zreplikowaniem “oficjalnych” wyników klimatologów, co spowodowało zresztą rozłam w zespole projektu.&lt;/p&gt;

&lt;p&gt;Komisje badające tzw. Climategate nie wykazały ani nieuczciwości klimatologów, ani żadnego nierzetelnego manipulowania danymi.&lt;/p&gt;

&lt;p&gt;Podobnie jak &lt;a href=&quot;https://www.mitre.org/sites/default/files/publications/MITRE-DoC-NOAA-Assessment-Report.pdf&quot;&gt;komisja&lt;/a&gt; badająca rzekome &lt;a href=&quot;https://doskonaleszare.github.io/articles/17/dzien-swistaka&quot;&gt;“fałszowanie danych przed szczytem w Paryżu”&lt;/a&gt;.&lt;/p&gt;

&lt;p&gt;Największą wtopę zaliczyli jednak denialiści z New Zealand Climate Science Coalition, którzy próbowali w tamtejszym Sądzie Najwyższym unieważnić analizę zmian temperatury przeprowadzoną przez główny nowozelandzki ośrodek badań nad środowiskiem NIWA. Sąd Najwyższy, o dziwo, sprawę bardzo dokładnie przeanalizował, i &lt;a href=&quot;https://www.nbr.co.nz/sites/default/files/images/NZ%20Climate%20Science%20v%20NIWA.pdf&quot;&gt;oddalił zarzuty jako bezzasadne&lt;/a&gt;.&lt;/p&gt;

&lt;p&gt;Zapowiadane przez wielu denialistów — z prof. Jaworowskim na czele — globalne ochłodzenie i kolejna mała epoka lodowa wciąż nie nadeszło.&lt;/p&gt;

&lt;p&gt;Globalne ocieplenie nie skończyło się w 1998 roku.&lt;/p&gt;

&lt;p&gt;&lt;span class=&quot;newthought&quot;&gt;Znajduję więc wyjątkowo ironicznym&lt;/span&gt;  to, że niemal dziesięć lat po tym, jak pewna prawicowa publicystka ogłaszała w &lt;em&gt;Rzeczpospolitej&lt;/em&gt; “ostateczną kompromitację tezy o globalnym ociepleniu”, teza o globalnym ociepleniu ma się całkiem dobrze.&lt;/p&gt;

&lt;p&gt;Przeglądając z perspektywy 10 lat moje pierwsze notki na blogu jestem szczerze zaskoczony, jak niewiele się zdezaktualizowały, oraz jednocześnie jak wielkie postępy poczyniono zwłaszcza na gruncie obserwacji zachodzących zmian w systemie klimatycznym. Wiadomo, pewne liczby się zmieniły: kiedy pisałem o zawartości dwutlenku węgla w atmosferze, było to wtedy jeszcze “około 380 ppm”. W roku 2019 będzie to już 410 ppm. Cytowany za czwartym raportem IPCC z 2007 r. wzrost średniej globalnej temperatury od połowy XIX wieku wynosił 0,76°C, obecnie jest to już 1°C &lt;a href=&quot;#przyp3&quot;&gt;[3]&lt;/a&gt;.&lt;/p&gt;

&lt;p&gt;Analizy temperatur powierzchni Ziemi są zresztą dzisiaj znacznie doskonalsze niż 10 lat temu, dzięki lepszym metodom statystycznym i nowym źródłom danych z pomiarów instrumentalnych. Również reanalizy historyczne (zwłaszcza piątej generacji, jak np. europejska ERA5) są już na tyle dobre, że można ich używać do badania długoterminowych zmian klimatycznych, i podejrzewam że za kolejnych 10 lat stare indeksy temperatur, oparte o kilka czy kilkanaście dość zbliżonych typów źródeł danych, zostaną przez reanalizy całkowicie wyparte. Podobnie, wiele innych serii danych osiągnęło już dojrzałość wystarczającą do klimatologicznych zastosowań: dysponujemy kilkunastoma latami pomiarów sieci ARGO; rekonstrukcje zmian zawartości ciepła w oceanach z głębokości 2 kilometrów, a nawet niżej, są już produkowane rutynowo; bilans zmian poziomu wszechoceanu jest praktycznie domknięty; pomiary różnych parametrów związanych ze zmianami lądolodów Antarktydy i Grenlandii (prędkości, bilansu powierzchniowego, bilansu masy…) też już składają się w jeden spójny, choć dość niepokojący, obraz; znamy lepiej mechanizmy kontrolujące obieg węgla w przyrodzie, pochłanianie CO₂ przez różne ekosystemy, i ich czułość na ocieplenie.&lt;/p&gt;

&lt;p&gt;Wiemy więc o klimacie znacznie więcej, niż w 2009 roku, jednocześnie jednak fundamenty tej wiedzy pozostały nienaruszone: spalanie kopalin wciąż powoduje wzrost zawartości dwutlenku węgla w atmosferze, co powoduje ocieplenie klimatu.&lt;/p&gt;

&lt;p&gt;Kończę ten już dość długi wpis obietnicą, że będę się starał prowadzić tego bloga przez kolejne 10 lat. Dziękuję za uwagę, i do przeczytania następnym razem.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;
&lt;p&gt;&lt;a name=&quot;przyp1&quot;&gt;&lt;/a&gt;1. Poza tym, mam w pamięci eksperyment, który miał miejsce kilka lat temu w Wielkiej Brytanii, kiedy kilku tamtejszych klimatologów próbowało właśnie takiej metody, &lt;a href=&quot;https://www.theguardian.com/environment/2014/oct/03/climate-consensus-scientists-and-sceptics-suspend-hostilities&quot;&gt;spotykając się na obiedzie z (głównie lokalnymi) sceptykami klimatycznymi&lt;/a&gt;, aby obgadać różnice zdań i istniejące pomiędzy nimi kontrowersje. Towarzyszyły temu ciepłe słowa o wzajemnym szacunku i wspólnym celu, jakim jest dążenie do Prawdy, i jednocześnie dość cięte komentarze zwłaszcza ze strony amerykańskich kolegów owych klimatologów, którzy uważali to za stratę czasu i niepotrzebną legitymizację pseudonauki.&lt;/p&gt;

&lt;p&gt;O ile mi wiadomo, żaden z sceptycznych uczestników tamtego wydarzenia nie zmienił zdania na temat globalnego ocieplenia; najbardziej jaskrawym przypadkiem jest David Rose, dziennikarz &lt;em&gt;Daily Mail&lt;/em&gt;, który regularnie &lt;a href=&quot;https://doskonaleszare.github.io/articles/17/dzien-swistaka&quot;&gt;publikuje&lt;/a&gt; demaskatorskie artykuły o oszustwach klimatologów, które potem jego gazeta musi drobnym drukiem prostować.&lt;/p&gt;

&lt;p&gt;&lt;a name=&quot;przyp2&quot;&gt;&lt;/a&gt;2. Omawiałem tę historię szczegółowo &lt;a href=&quot;http://doskonaleszare.blox.pl/2011/04/BEST-i-surfacestationsorg.html&quot;&gt;prawie osiem lat temu&lt;/a&gt;, ale nie miałem okazji dopisać jej finału. Otóż w 2011 roku opublikowany został w końcu artykuł &lt;a href=&quot;https://agupubs.onlinelibrary.wiley.com/doi/full/10.1029/2010JD015146&quot;&gt;“Analysis of the impacts of station exposure on the U.S. Historical Climatology Network temperatures and temperature trends”&lt;/a&gt;, jednak jego konkluzje — że algorytmy homogenizacji NOAA działają, a trendy średnich temperatur nie są zawyżane — nie pasowały Wattsowi. Dlatego rok później ogłosił, że dotychczas używane kryteria klasyfikacji stacji meteorologicznych były niepoprawne, i kiedy wraz z małym zespołem dokonali powtórnej oceny jakości stacji meteorologicznych, tym razem odkryto efekt którego istnienie podejrzewano: że stacje najgorsze &lt;em&gt;dwukrotnie&lt;/em&gt; zawyżają trendy temperatur dla terytorium USA. Wyniki tej analizy &lt;a href=&quot;https://wattsupwiththat.com/2012/07/29/press-release-2/&quot;&gt;ogłosił z wielką pompą na blogu&lt;/a&gt;, gdzie szybko wytknięto mu fundamentalny błąd w analizie danych (nieuwzględnienie tzw. poprawek TOB na zmianę czasu obserwacji). Watts przyznał, że jest to faktycznie problem, i obiecał poprawioną wersję w ciągu kilku dni, potem za kilka tygodni, a później przestał poruszać ten temat w ogóle. Nie ukazała się ona do dzisiaj, a Watts (pomimo wielokrotnych próśb m. in. ochotników uczestniczących w pierwszej fazie jego projektu) nigdy nie opublikował też meta-danych z powtórnej klasyfikacji, uniemożliwiając w ten sposób samodzielną ich analizę.&lt;/p&gt;

&lt;p&gt;&lt;a name=&quot;przyp3&quot;&gt;&lt;/a&gt;3. Jako różnica pomiędzy średnią 2001-2005 i 1850-1899, oraz 2014-2018 i 1850-1899.&lt;/p&gt;
</description>
        <pubDate>Sun, 27 Jan 2019 01:00:00 +0000</pubDate>
        <link>https://doskonaleszare.github.io/articles/19/dziesiec-lat</link>
        <guid isPermaLink="true">https://doskonaleszare.github.io/articles/19/dziesiec-lat</guid>
        
        
        <category>meta</category>
        
      </item>
    
      <item>
        <title>Karoń u Roli</title>
        <description>&lt;p&gt;Przyznaję, że pierwszą prośbę o komentarz do treści pojawiających się w “Polskim Portalu Informacyjnym” wRealu24.pl trochę zlekceważyłem, głównie dlatego, że bardzo mnie zmęczyło słuchanie godzinnego, niezbyt pasjonującego i niemal kompletnie pozbawionego treści wywodu niejakiego Krzysztofa Karonia — który, jak rozumiem, jest bardzo popularnym w patriotycznej części internetu ekspertem od wszystkiego.&lt;/p&gt;

&lt;!--more--&gt;

&lt;p&gt;&lt;span class=&quot;newthought&quot;&gt;Karoń postanowił powrócić jednak&lt;/span&gt;  do tematu w kolejnym, &lt;a href=&quot;https://www.youtube.com/watch?v=AmBW5bo9jV0&quot;&gt;godzinnym nagraniu&lt;/a&gt;; nagraniu, które już po 5 dniach ma 33 tysięcy odsłon (ok, kiedy skończyłem pisać niniejszą notkę, jest już 34 tys.). Ponownie poproszono mnie, żebym się do kwestii poruszonych przez Karonia odniósł, więc zacisnąłem zęby, przyspieszyłem filmik dwukrotnie i odsłuchałem go do końca.&lt;/p&gt;

&lt;p&gt;Nie mogę powiedzieć, by był to czas dobrze spędzony. Najbardziej rozczarowujące w moim doświadczeniu było to, że całą, obfitą w poboczne wątki i dygresje wypowiedź Karonia można byłoby streścić w półtorej minuty: otóż znalazł on wykres zmian koncentracji CO₂ w atmosferze i temperatur z ostatnich 400 tysięcy lat, rekonstruowanych z rdzenia lodowego wywierconego pod stacją Wostok&lt;/p&gt;

&lt;p&gt;&lt;span class=&quot;marginnote&quot;&gt;&lt;/span&gt;&lt;img class=&quot;fullwidth&quot; src=&quot;/assets/img/karon1.png&quot; /&gt;&lt;/p&gt;

&lt;p&gt;oraz wykres zmian temperatury globalnej mierzonej w ostatnich kilkudziesięciu latach&lt;/p&gt;

&lt;p&gt;&lt;span class=&quot;marginnote&quot;&gt;&lt;/span&gt;&lt;img class=&quot;fullwidth&quot; src=&quot;/assets/img/karon2.png&quot; /&gt;&lt;/p&gt;

&lt;p&gt;Wykresy te, zdaniem Karonia, są ze sobą sprzeczne, co podsumowuje w dramatyczny sposób&lt;/p&gt;

&lt;blockquote&gt;
  &lt;p&gt;Jeśli to stężenie powędrowało o kolejne 100 ppm w górę, to ja się pytam dlaczego temperatura nie wzrosła w ciągu tych 50 lat o 12 stopni, a o 0,6 stopnia.&lt;/p&gt;
&lt;/blockquote&gt;

&lt;p&gt;W trakcie nagrania Karoń powtarza wielokrotnie, że on się co prawda na klimacie nie zna i nie wie co jest przyczyną tej rozbieżności, ale chciałby się tego dowiedzieć, bo “nigdzie” odpowiedzi na to pytanie nie znalazł. A dopóki się tego nie dowie, będzie wierzył że udało mu się teorię antropogenicznego globalnego ocieplenia obalić:&lt;/p&gt;

&lt;blockquote&gt;
  &lt;p&gt;Trzeba będzie przyjąć, że jakkolwiek ci panowie którzy twierdzą, że to człowiek spowodował dwutlenku węgla — czego nie można wykluczyć — i że ten wzrost dwutlenku węgla powoduje takie straszne ocieplenie, to na to drugie tutaj już w ogóle nie ma żadnego dowodu, żadnego poparcia, to jest całkowite pustosłowie, ponieważ zgodnie z elementarną logiką — w której mogliśmy popełnić błąd, ale to nam trzeba wykazać — na Ziemi w tej chwili, po tym przyroście o 100 ppm w ciągu ostatnich 50 lat powinniśmy mieć w tej chwili [średnią] temperaturę [na Ziemi] o 10 stopni wyższą. No opowiada się ludziom takie brednie; i dopóki nie otrzymam odpowiedzi na to pytanie, to ja traktuje to jako nachalną propagandę.&lt;/p&gt;
&lt;/blockquote&gt;

&lt;p&gt;Mógłbym zasugerować Karoniowi, że jeśli czegoś nie rozumie i ma jakieś pytania, to w takiej sytuacji najlepiej byłoby poszukać odpowiedzi u kogoś, kto się na klimacie zna; może też spróbować skorzystać z wyszukiwarki google, albo sięgnąć do jakiegoś podręcznika. Nagrywanie godzinnego filmiku o tym, że Krzysztof Karoń czegoś nie wie, a zatem globalne ocieplenie to “nabijanie ludzi w butelkę za ogromny szmal!”, wydaje mi się nieco kontrproduktywne.&lt;/p&gt;

&lt;p&gt;Regularni czytelnicy tego mało regularnego bloga nie będą pewnie zdziwieni tym, że żadnej sprzeczności pomiędzy danymi przywołanymi przez Krzysztofa Karonia nie ma. Niektórzy z nich mogą nawet skojarzyć, że pomysł aby wykorzystać informacje o zmianach temperatury i dwutlenku węgla z odległej przeszłości geologicznej planety celem oszacowania tego, jak Ziemia będzie ocieplać się w odpowiedzi na &lt;em&gt;obecne&lt;/em&gt; zmiany dwutlenku węgla w atmosferze, jest wśród klimatologów dość popularny. Ba, niektórzy z tych klimatologów nawet korzystali dokładnie z tych samych danych, co Krzysztof Karoń &lt;a href=&quot;#przyp1&quot;&gt;[1]&lt;/a&gt;. Poniżej pokrótce omówię więc, krok po kroku, gdzie ekspert Polskiego Portalu Informacyjnego pobłądził.&lt;/p&gt;

&lt;p&gt;&lt;strong&gt;1. Zmiany temperatury na Antarktydzie to nie są zmiany średniej globalnej temperatury&lt;/strong&gt;&lt;/p&gt;

&lt;p&gt;To błąd bardzo często przez denialistów klimatycznych popełniany. Pokazany przez Karonia wykres nr 1 przedstawia dane opublikowane niemal 20 lat temu przez grupę głównie francuskich paleoklimatologów, w jednym z najsłynniejszych artykułów w historii klimatologii (dzisiaj już ponad 6000 cytowań) &lt;a href=&quot;#przyp2&quot;&gt;[2]&lt;/a&gt;.&lt;/p&gt;

&lt;p&gt;&lt;span class=&quot;marginnote&quot;&gt;&lt;/span&gt;&lt;img class=&quot;fullwidth&quot; src=&quot;/assets/img/vostok99.png&quot; /&gt;&lt;/p&gt;

&lt;p&gt;Wykres pokazuje rekonstrukcję temperatury opartą o zmiany zawartości deuteru w lodzie, którego frakcjonacja zależy od &lt;em&gt;lokalnej&lt;/em&gt; temperatury powietrza, w którym doszło do kondensacji opadu. I choć zmiany lokalnego klimatu Antarktydy w plejstocenie były skorelowane z &lt;em&gt;globalnymi&lt;/em&gt; zmianami klimatu, różna była amplituda zmian temperatury pomiędzy okresami glacjalnymi i interglacjałami. Dzięki zjawisku tak zwanego “polarnego wzmocnienia”, które obserwujemy w Arktyce i niektórych obszarach Antarktydy również dzisiaj, zmiany temperatury na wyższych szerokościach geograficznych były znacznie większe, niż dla niższych, a zatem i większe niż średnia dla całej planety &lt;a href=&quot;#przyp3&quot;&gt;[3]&lt;/a&gt;. Globalnie, różnica pomiędzy klimatem holocenu a maksimum ostatniego zlodowacenia wynosiła około 4 stopni Celsjusza &lt;a href=&quot;#przyp4&quot;&gt;[4]&lt;/a&gt;, była więc mniej więcej o połowę mniejsza niż lokalna zmiana temperatury we Wschodniej Antarktydzie. W klasycznym artykule Hansena i in. z 2008 r. “Target Atmospheric CO₂: Where Should Humanity Aim?” &lt;a href=&quot;#przyp1&quot;&gt;[1]&lt;/a&gt;, gdzie temperaturę z Wostoka traktuje się jako proxy zmian temperatury globalnej, autorzy stosowali właśnie przelicznik x0.5.&lt;/p&gt;

&lt;p&gt;&lt;strong&gt;2. Wpływ zmian poziomu dwutlenku węgla na klimat nie jest liniowy&lt;/strong&gt;&lt;/p&gt;

&lt;p&gt;Klimatolodzy lubią używać pojęcia _wymuszenia radiacyjnego — zmiany bilansu promieniowania docierającego i uciekającego ze szczytu atmosfery — bo zmiany wielu parametrów klimatycznych (np. temperatury albo opadów) zależą, w dobrym przybliżeniu, liniowo od wartości wymuszenia. W przypadku dwutlenku węgla wartość globalnego wymuszenia radiacyjnego jest jednak funkcją logarytmiczną zawartości tego gazu w atmosferze. Zmiana poziomu dwutlenku węgla z glacjalnych 180 ppm do interglacjalnych 280 ppm, skutkuje wartością wymuszenia radiacyjnego 2,36 W/m², a przejście z 300 ppm do 400 ppm tylko 1,54 W/m². Innymi słowy, nawet gdyby wszystkie inne czynniki pozostały takie same, zmiana z 300 do 400 ppm powinna powodować tylko 65% wartości globalnego ocieplenia, które wynikałoby ze zmiany z 180 do 280 ppm.&lt;/p&gt;

&lt;p&gt;Przy okazji, Karoń przecenia nieco tempo wzrostu dwutlenku węgla w atmosferze. Poziom 300 ppm przekroczyliśmy ok. roku 1912, czyli wzrost o 100 ppm zajął 100, a nie 60 lat. W okresie tym temperatura globalna wzrosła o ok. 0,8°C.&lt;/p&gt;

&lt;p&gt;&lt;strong&gt;3. Trzeba uwzględnić inne wymuszenia radiacyjne&lt;/strong&gt;&lt;/p&gt;

&lt;p&gt;Tak jest, klimatolodzy zdają sobie sprawę, że dwutlenek węgla nie jest &lt;em&gt;jedynym&lt;/em&gt; czynnikiem, który ma wpływ na klimat. Oprócz niego w atmosferze znajdują się inne gazy cieplarniane, takie jak metan i podtlenek azotu, których zawartość też zmieniała się w cyklach glacjalnych, i których poziom w atmosferze rośnie obecnie; są drobne zanieczyszczenia zwane przez klimatologów aerozolem, które mają wpływ na pochłanianie promieniowania słonecznego i tworzenie się chmur; a sama powierzchnia planety w maksimum zlodowacenia wyglądała inaczej, niż w interglacjałach, bo duże połacie kontynentów półkuli północnej pokrywały lądolody, które miały wyższe albedo niż typowa roślinność borealna.&lt;/p&gt;

&lt;p&gt;Te dodatkowe czynniki (wymuszenia radiacyjne) trzeba uwzględnić w obu omawianych przypadkach. Przykładowo, emisja antropogenicznych aerozoli ma chłodzący wpływ na klimat, dzięki czemu całkowite globalne wymuszenie radiacyjne związane z działalnością człowieka jest zbliżone wartością do wymuszenia samego CO₂ (tj. ujemne wymuszenie aerozolu ma podobną wartość co sumy wymuszeń innych niż CO₂). Z drugiej strony, w maksimum epoki lodowej było nie tylko mniej gazów cieplarnianych, ale i więcej pyłów, zatem oba efekty się wzmacniały.&lt;/p&gt;

&lt;p&gt;&lt;span class=&quot;marginnote&quot;&gt;&lt;/span&gt;&lt;img class=&quot;fullwidth&quot; src=&quot;/assets/img/hansen2008.png&quot; /&gt;&lt;/p&gt;

&lt;p&gt;Jak widać na powyższym wykresie pokazującym stosunkowo proste szacunki z pracy Hansena i in. &lt;a href=&quot;#przyp1&quot;&gt;[1]&lt;/a&gt;, wpływ wszystkich wymuszeń (gazów cieplarnianych i albedo) sumuje się w cyklu glacjalnym do ok. 6,5 W/m², i to nawet zaniedbując efekt aerozolu. Jest to prawie trzy razy więcej, niż wpływ samej zmiany CO₂ ze 180 ppm do 280 ppm, i ponad cztery razy więcej, niż wartość wymuszenia radiacyjnego odpowiadająca zmianie z 300 ppm do 400 ppm.&lt;/p&gt;

&lt;p&gt;&lt;strong&gt;4. Trzeba uwzględnić bezwładność systemu klimatycznego&lt;/strong&gt;&lt;/p&gt;

&lt;p&gt;Większość powierzchni Ziemi pokrywają oceany, zatem z powodu dużej pojemności cieplnej wody klimat nie reaguje natychmiastowym ociepleniem na zmiany koncentracji CO₂. Osiągnięcie nowego stanu równowagowego zajmuje planecie setki lat (i to nawet jeśli zignorujemy sprzężenia zwrotne związane z wegetacją czy lądolodami), co oznacza że nie zobaczyliśmy jeszcze całości ocieplenia wynikającego ze zmiany poziomu dwutlenku węgla z 300 ppm do 400 ppm. Nie jest to więc sytuacja porównywalna ze wahaniami klimatu w cyklach glacjalnych trwających dziesiątki i setki tysięcy lat, które następowały na tyle wolno, że system klimatyczny miał czas na osiągnięcie równowagi.&lt;/p&gt;

&lt;p&gt;Aby takie porównanie było uczciwe, musielibyśmy dopisać do już zaobserwowanej zmiany temperatury tę, która jeszcze nie nastąpiła, ale która jest konsekwencją &lt;em&gt;obecnego&lt;/em&gt; poziomu CO₂. Można oszacować, że jest to około 0,35°C, w sumie 1,15°C.&lt;/p&gt;

&lt;p&gt;&lt;strong&gt;Podsumowanie&lt;/strong&gt;&lt;/p&gt;

&lt;p&gt;Nie są to wszystkie problemy związane z porównywaniem obecnych zmian klimatu z tymi z odległej przeszłości (pominąłem problem tzw. “state dependence”, odróżnienia wymuszeń od sprzężeń, różnicy pomiędzy ECS i ESS…); jak ktoś jest bardziej zainteresowany tym tematem, może sięgnąć do ostatniego raportu IPCC (rozdział V “Information from Paleoclimate Archives”), przeczytać przeglądówkę PALEOSENS &lt;a href=&quot;#przyp5&quot;&gt;[5]&lt;/a&gt; albo któryś z artykułów cytowanych powyżej. Podsumujmy jednak to, co już wiemy: u Karonia po jednej stronie mamy 12°C, po drugiej 0,6°C.&lt;/p&gt;

&lt;p&gt;Punkt pierwszy, prawidłowe przeskalowanie temperatur z Wostoka, redukuje pierwszą wartość o mniej więcej połowę, do 6°C.&lt;/p&gt;

&lt;p&gt;Punkt drugi, uwzględnienie logarytmicznej zależności wymuszenia radiacyjnego CO₂ od koncentracji, zmniejsza ją z 6°C do 3,9°C. Jednocześnie prawidłowe uwzględnienie okresu, w którym koncentracja CO₂ wzrosła o 100 ppm, zwiększa też drugą wartość z 0,6°C do 0,8°C.&lt;/p&gt;

&lt;p&gt;Punkt trzeci, włączenie innych wymuszeń radiacyjnych, ponownie zmniejsza pierwszą wartość o (trochę ponad) połowę. Używając oszacowań z &lt;a href=&quot;#przyp1&quot;&gt;[1]&lt;/a&gt;, wychodzi 1,4°C.&lt;/p&gt;

&lt;p&gt;Punkt czwarty, doliczenie przyszłego ocieplenia do stanu równowagi, zwiększa drugą wartość do 1,15°C.&lt;/p&gt;

&lt;p&gt;Powyższe szacunki nie uwzględniają niepewności, szczególnie tych związanych z rekonstruowanymi zmianami temperatur zachodzących setki tysięcy lat temu, oraz ówczesnych wymuszeń radiacyjnych, jednak powinno być już jasne, że żadnej fundamentalnej sprzeczności pomiędzy danymi na które powoływał się Karoń nie ma. Żadna z kwestii którą poruszyłem powyżej nie jest też sekretem ani wiedzą ukrywaną przed opinią publiczną, i gdyby Krzysztof Karoń spędził co najmniej tyle czasu na np. czytaniu rozdziału o paleoklimacie w ostatnim raporcie IPCC, co na opowiadaniu głupot wRealu24, to prawdopodobnie by się większości z tych rzeczy dowiedział.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;
&lt;p&gt;&lt;a name=&quot;przyp1&quot;&gt;&lt;/a&gt;1. Hansen J. E., et al (2008): &lt;a href=&quot;https://benthamopen.com/ABSTRACT/TOASCJ-2-217&quot;&gt;Target Atmospheric CO2: Where Should Humanity Aim?&lt;/a&gt;, &lt;em&gt;The Open Atmospheric Science Journal&lt;/em&gt;, 2: 217-231.&lt;/p&gt;

&lt;p&gt;&lt;a name=&quot;przyp2&quot;&gt;&lt;/a&gt;2. Petit J. R., et al (1999): &lt;a href=&quot;https://www.nature.com/articles/20859&quot;&gt;Climate and atmospheric history of the past 420,000 years from the Vostok ice core, Antarctica&lt;/a&gt;, &lt;em&gt;Nature&lt;/em&gt; 399, pp 429–436.&lt;/p&gt;

&lt;p&gt;&lt;a name=&quot;przyp3&quot;&gt;&lt;/a&gt;3. Masson-Delmotte V., et al (2006): &lt;a href=&quot;https://link.springer.com/article/10.1007/s00382-005-0081-9&quot;&gt;Past and future polar amplification of climate change: climate model intercomparisons and ice-core constraints&lt;/a&gt;, &lt;em&gt;Climate Dynamics&lt;/em&gt; 26, Issue 5, pp 513–529.&lt;/p&gt;

&lt;p&gt;&lt;a name=&quot;przyp4&quot;&gt;&lt;/a&gt;4. Shakun J. D., et al (2012): &lt;a href=&quot;https://www.nature.com/articles/nature10915&quot;&gt;Global warming preceded by increasing carbon dioxide concentrations during the last deglaciation&lt;/a&gt;, &lt;em&gt;Nature&lt;/em&gt; 484, pp 49–54.&lt;/p&gt;

&lt;p&gt;&lt;a name=&quot;przyp5&quot;&gt;&lt;/a&gt;5. PALEOSENS Project (2012): &lt;a href=&quot;https://www.nature.com/articles/nature11574&quot;&gt;Making sense of palaeoclimate sensitivity&lt;/a&gt;, &lt;em&gt;Nature&lt;/em&gt; 491, pp 683–691.&lt;/p&gt;
</description>
        <pubDate>Wed, 26 Dec 2018 09:00:00 +0000</pubDate>
        <link>https://doskonaleszare.github.io/articles/18/karon-u-roli</link>
        <guid isPermaLink="true">https://doskonaleszare.github.io/articles/18/karon-u-roli</guid>
        
        
        <category>climsci</category>
        
      </item>
    
      <item>
        <title>Geekweek i Antarktyda</title>
        <description>&lt;p&gt;Globalny strumień geotermalny – ilość ciepła uciekającego z głębi planety przez jej powierzchnię – wynosi około 47 TW albo 92 mW/m². Jest to 2600 razy mniej niż ilość energii słonecznej docierającej do powierzchni Ziemi, i 20 razy mniej niż antropogeniczne wzmocnienie efektu cieplarnianego, wywołane emisjami dwutlenku węgla.&lt;/p&gt;

&lt;!--more--&gt;

&lt;p&gt;&lt;span class=&quot;newthought&quot;&gt;Jego źródłem&lt;/span&gt;  jest ciepło pochodzące z okresu formowania się planet Układu Słonecznego oraz rozpad pierwiastków radioaktywnych znajdujących się w skorupie i płaszczu Ziemi; w długich skalach czasowych jest to więc źródło bardzo stabilne. Jak pokazuje mapka poniżej (z artykułu Daviesa i Daviesa &lt;a href=&quot;#przypis1&quot;&gt;[1]&lt;/a&gt;), opracowana na podstawie pomiarów z dziesiątków tysięcy odwiertów, rozkład przestrzenny strumienia geotermalnego nie jest jednorodny: mniej ciepła ucieka przez kontynenty, niż przez dno oceanów (gdzie skorupa jest cieńsza), a szczególnie duże wartości strumień geotermalny osiąga w okolicach stref ryftowych.&lt;/p&gt;

&lt;p&gt;&lt;span class=&quot;marginnote&quot;&gt;Mapa strumienia geotermalnego.&lt;/span&gt;&lt;img class=&quot;fullwidth&quot; src=&quot;/assets/img/geothermal_heat_flux.png&quot; /&gt;&lt;/p&gt;

&lt;p&gt;Antarktyda i Grenlandia są przedstawione jako miejsca, gdzie strumień geotermalny osiąga wyjątkowo wysokie wartości. Jest to konsekwencją dużych niepewności pomiarowych wynikających z trudności wykonywania pomiarów kilka kilometrów pod powierzchnią lądolodu, i w efekcie szacunki dotyczące tych miejsc oparte są głównie o dane pośrednie, oraz modelowanie uwzględniające lokalną geologię. Te niepewności oznaczają też oczywiście, że niespodzianki są nieuniknione.&lt;/p&gt;

&lt;p&gt;Taką niespodziankę opisuje artykuł “Anomalously high geothermal flux near the South Pole” &lt;a href=&quot;#przypis2&quot;&gt;[2]&lt;/a&gt;, opublikowany kilka dni temu w &lt;em&gt;Scientific Reports&lt;/em&gt;. Autorzy analizowali odczyty radarowe dokonane w ramach projektu PolarGAP (nazwa pochodzi od tego, że bieguny są zwykle “ślepą plamką” satelitów na orbitach polarnych, więc w tym przypadku pomiarów dokonywano z pokładu samolotów), które pozwoliły na zrekonstruowanie pionowej struktury – stratygrafii – lądolodu Antarktydy w okolicy bieguna południowego. W kilku miejscach naukowcy wykryli, że jest ona zaburzona w sposób, który sugeruje topnienie dolnej (spągowej) warstwy lądolodu, tuż nad skałą macierzystą. Modelując przepływ ciepła w lodzie można oszacować, jaka wartość lokalnego strumienia geotermalnego jest wymagana do jego stopienia, z szacunków tych wyszło 120±20 mW/m², więcej niż można byłoby się spodziewać po lokalnej geologii tego obszaru. Autorzy proponują kilka hipotez dotyczących źródła ciepła, zauważają też, że jedną z praktycznych implikacji tego odkrycia jest to, że rejon bieguna południowego może nie nadawać się do poszukiwań &lt;a href=&quot;http://doskonaleszare.github.io/articles/15/blekitny-lod/&quot;&gt;bardzo starego lodu&lt;/a&gt;, którego próbki pozwoliłby na rekonstrukcję warunków klimatycznych na Antarktydzie milion i więcej lat temu.&lt;/p&gt;

&lt;p&gt;Może zauważyliście, że jak dotąd ani słowem nie wspomniałem nic o globalnym ociepleniu. Nie jest to przypadek, bo artykuł też o nim nic nie mówi. Jedyna aluzja pojawia się w sekcji “Discussion”, przy odnośniku do artykułu o mechanizmach regulujących funkcjonowanie strumieni lodowych &lt;a href=&quot;#przypis3&quot;&gt;[3]&lt;/a&gt;. Na wszelki wypadek autorzy podkreślili ten fakt &lt;a href=&quot;https://www.bas.ac.uk/media-post/discovery-of-high-geothermal-heat-at-south-pole/&quot;&gt;w notce prasowej&lt;/a&gt;, tak by nikt nie miał wątpliwości, że anomalnie wysoka wartość strumienia geotermalnego nie wyjaśnia zmian lądolodu Antarktydy &lt;a href=&quot;http://doskonaleszare.github.io/articles/16/na-antarktydzie-ubywa-lodu/&quot;&gt;mierzonych w ostatnich dekadach&lt;/a&gt;:&lt;/p&gt;

&lt;blockquote&gt;
  &lt;p&gt;The process of melting we observe has probably been going on for thousands or maybe even millions of years and isn’t directly contributing to ice sheet change. However, in the future the extra water at the ice sheet bed may make this region more sensitive to external factors such as climate change.&lt;/p&gt;
&lt;/blockquote&gt;

&lt;p&gt;Nie powstrzymało to redaktorów polskiego serwisu &lt;em&gt;Geekweek&lt;/em&gt;, który postanowił odkrycie przybliżyć swoim czytelnikom &lt;a href=&quot;http://www.geekweek.pl/news/2018-11-21/tajemnicze-zrodlo-ciepla-pod-lodami-antarktydy-ma-wplyw-na-globalny-klimat/&quot;&gt;w artykule&lt;/a&gt; pod frapującym tytułem “Tajemnicze źródło ciepła pod lodami Antarktydy ma wpływ na globalny klimat”. Większość przedstawionych w nim twierdzeń jest całkowicie wyssana z palca, zaczynając od samego tytułu, bo przecież &lt;em&gt;lokalna&lt;/em&gt; anomalia geotermalna o wartości 120 miliwatów na metr kwadratowy ma na &lt;em&gt;globalny klimat&lt;/em&gt; wpływ znikomy.&lt;/p&gt;

&lt;p&gt;Dalej jest jeszcze gorzej, bo według serwisu &lt;em&gt;Geekweek&lt;/em&gt;&lt;/p&gt;

&lt;blockquote&gt;
  &lt;p&gt;Naukowcy odkryli pod lodami Antarktydy zagadkowe źródło ciepła, które ma gigantyczny wpływ na topnienie lodu, a to może podważać teorię o szybko postępującym globalnym ociepleniu. Najbardziej widocznym i namacalnym efektem globalnego ocieplenia ma być szybsze topnienie lodu na obszarach Arktyki i Antarktydzie, tymczasem w obu przypadkach źródłem tego zjawiska wcale nie musi być działalność człowieka, tylko naturalne procesy determinowane przez samo wnętrze naszej planety, na co my nie mamy żadnego wpływu.&lt;/p&gt;
&lt;/blockquote&gt;

&lt;p&gt;Najbardziej widocznym efektem globalnego ocieplenia jest wzrost temperatury &lt;em&gt;powierzchni&lt;/em&gt; planety, który jest mierzony wieloma niezależnymi metodami, nie wiem więc jakim cudem topnienie lądolodu trzy kilometry pod biegunem południowym miałoby te pomiary &lt;em&gt;podważyć&lt;/em&gt;, tym bardziej że proces ten, jak podkreślają sami naukowcy, trwa od tysięcy albo milionów lat, i nie ma związku z &lt;em&gt;obecnymi&lt;/em&gt; zmianami grubości lądolodu?&lt;/p&gt;

&lt;p&gt;Zmyśleniem redaktorów z &lt;em&gt;Geekweek&lt;/em&gt; jest też następująca teza&lt;/p&gt;

&lt;blockquote&gt;
  &lt;p&gt;Międzynarodowy zespół naukowy ma w planach zorganizować bardziej dokładne badania tajemniczego zjawiska występującego na tym kontynencie, bo niewątpliwie fałszuje ono dane historyczne uzyskiwane z badań rdzeni lodowych, więc może ono odmienić naszą dotychczasową wiedzę na temat postępujących zamian klimatycznych i skali udziału w nich działalności ludzkiej.&lt;/p&gt;
&lt;/blockquote&gt;

&lt;p&gt;“Tajemnicze zjawisko” nie może mieć wpływu na dane uzyskane z rdzeni lodowych z tego prostego powodu, że żadne odwierty w tej lokalizacji nie były &lt;em&gt;jeszcze&lt;/em&gt; przeprowadzane. Najbliższy długi rdzeń,  Wostok, został pozyskany z miejsca odległego o około tysiąc kilometrów, i akurat w tym przypadku od dawna było wiadomo, że pod lodem znajduje się zbiornik ciekłej wody, odkryty pomiarami radarowymi w 1974 roku. W przypadku innych rdzeni też oczywiście był przeprowadzany radarowy rekonesans, bo glacjolodzy nie są idiotami i nie chcieliby spędzić kilku sezonów na końcu świata tylko po to, by na koniec odkryć że próbki lodu do niczego się nie nadają. Nie było i nie ma więc obaw, że nasza wiedza na temat zmian klimatu została “niewątpliwie zafałszowana”, jak wymyślili to sobie na Geekweeku.&lt;/p&gt;

&lt;p&gt;Zdaję sobię sprawę, że dział popularno-naukowy Geekweeka z założenia ma mieć poziom Pudelka, więc wszystkie odkrycia o których piszą będą “przełomem” i “odmienią naszą dotychczasową wiedzę”. Podpowiem redaktorom serwisu, że można ten cel osiągnąć wybierając na temat artykułów odkrycia naukowe, które rzeczywiście takie &lt;em&gt;są&lt;/em&gt;.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;
&lt;p&gt;&lt;a name=&quot;przypis1&quot;&gt;&lt;/a&gt;1. Davies J. H. i D. R. Davies (2010): &lt;a href=&quot;https://www.solid-earth.net/1/5/2010/&quot;&gt;Earth’s Surface Heat Flux&lt;/a&gt;, &lt;em&gt;Solid Earth&lt;/em&gt; 1, 5-24, 2010.
&lt;a name=&quot;przypis2&quot;&gt;&lt;/a&gt;2. Jordan T.A, et al (2018): &lt;a href=&quot;https://www.nature.com/articles/s41598-018-35182-0&quot;&gt;Anomalously high geothermal flux near the South Pole&lt;/a&gt;, &lt;em&gt;Scientific Reports&lt;/em&gt; 8.
&lt;a name=&quot;przypis3&quot;&gt;&lt;/a&gt;3. Langley K., et al (2014): &lt;a href=&quot;https://www.cambridge.org/core/journals/journal-of-glaciology/article/onset-of-fast-ice-flow-in-recovery-ice-stream-east-antarctica-a-comparison-of-potential-causes/&quot;&gt;Onset of fast ice flow in Recovery Ice Stream, East Antarctica: a comparison of potential causes&lt;/a&gt;, &lt;em&gt;Journal of Glaciology&lt;/em&gt; 60, Issue 223, pp. 1007-1014.&lt;/p&gt;
</description>
        <pubDate>Thu, 22 Nov 2018 09:00:00 +0000</pubDate>
        <link>https://doskonaleszare.github.io/articles/18/geekweek-i-antarktyda</link>
        <guid isPermaLink="true">https://doskonaleszare.github.io/articles/18/geekweek-i-antarktyda</guid>
        
        
        <category>climsci</category>
        
      </item>
    
      <item>
        <title>Nauka o klimacie - recenzja</title>
        <description>&lt;p&gt;Trudno przecenić rolę jaką odegrał portal naukaoklimacie.pl w upowszechnianiu wiedzy o globalnym ociepleniu i klimatologii. W ciągu zaledwie &lt;a href=&quot;http://doskonaleszare.blox.pl/2013/09/Nauka-o-klimacie.html&quot;&gt;pięciu lat&lt;/a&gt; Marcinowi Popkiewiczowi, dr Aleksandrze Kardaś i prof. Szymonowi Malinowskiemu nie tylko udało się stworzyć serwis będący najlepszym polskim źródłem informacji o tematyce zmian klimatu, ale też bardzo skutecznie go spopularyzować. Jeśli dzisiaj coraz częściej napotykamy w mediach masowych rzetelne informacje o globalnym ociepleniu, i sporadycznie słyszymy o cytrynach uprawianych przez Wikingów na Grenlandii, to jest to głównie zasługą mrówczej pracy zespołu NoK i licznych inicjatyw edukacyjnych, które w minionym czasie organizowali. Najnowszą z nich jest książka “Nauka o klimacie”, która trafiła do księgarń 14 listopada, a której krótką recenzję możecie przeczytać poniżej.&lt;/p&gt;

&lt;!--more--&gt;

&lt;p&gt;&lt;span class=&quot;newthought&quot;&gt;Wypada zacząć od ostrzeżenia&lt;/span&gt; , że “Nauka o klimacie” nie jest lekturą lekką - bo choć napisana jest językiem bardzo przystępnym, książce bliżej do podręcznika akademickiego niż popularno-naukowego czytadła. Zakres poruszanego na ponad 500 stronach materiału jest ogromny, bo i temat jest przecież bardzo szeroki: od fizyki atmosfery i termodynamiki, poprzez elementy oceanografii, po geochemię. Na tle wielu innych książek/podręczników “Nauka o klimacie” wypada wyjątkowo bogato, i nawet specjaliści pracujący naukowo w jednej z omawianych dziedzin mogą się z niej dowiedzieć czegoś nowego, tym bardziej, jeśli wykracza poza ową dziedzinę. Ja, dla przykładu, nigdy nie pamiętałem jak przebiegają reakcje z udziałem jonów (wodoro)węglanowych; a “Nauka o klimacie” ma całą długą sekcję poświęconą tym reakcjom w kontekście cyklu węglowego i zakwaszania oceanów. Warto tutaj podkreślić, że książka jest bardzo aktualna, zarówno jeśli chodzi o stan badań, dane klimatyczne, jak i materiał ilustracyjny. Jeśli nie macie kilku tygodni wolnego czasu, by przegryzać się przez raporty IPCC, książka “Nauka o klimacie” jest waszym drugim najlepszym wyborem.&lt;/p&gt;

&lt;p&gt;Portal NoK był i wciąż pozostaje projektem polemicznym w tym sensie, że regularnie publikuje komentarze do niezbyt mądrych wypowiedzi publicznych polskich polityków, dziennikarzy i naukowców. Książka napisana jest w podobnym duchu, w wielu miejscach prostując popularne przekłamania i obecne w popularnym dyskursie mity klimatyczne (jest nawet rozdział omawiający te mity szczegółowo); ale nawet i sam sposób prezentacji materiału wybrany jest tak, by uprzedzić często podnoszone wątpliwości. Przykładowo, w sekcji o gazach cieplarnianych dużo miejsca poświęcono parze wodnej, metanowi i roli, jaką odgrywają w bilansie promieniowania przepływającego przez atmosferę; naturalne zmiany klimatu z przeszłości geologicznej Ziemi są omówione &lt;em&gt;przed&lt;/em&gt; rozdziałem o obecnym, antropogenicznym ociepleniu; a projekcje przyszłych zmian klimatu wprost wynikają z informacji przedstawionych w rozdziale drugim o mechanizmach determinujących klimat Ziemi.&lt;/p&gt;

&lt;p&gt;Widoczne w tekście echa niezliczonych dyskusji na temat klimatu, toczonych na założonym przez autorów portalu i poza nim, mogą nieco utrudnić odbiór książki przez czytelnika, który po prostu chciałby się zapoznać z faktami, a nie tym jak są one przeinaczane czy niewłaściwie interpretowane. Zdaję sobie jednak sprawę, że w temacie globalnego ocieplenia wiele rzeczy trzeba powtarzać &lt;em&gt;ad nauseam&lt;/em&gt; tak, by w końcu trafiły do sceptycznego odbiorcy (tak, klimatolodzy wiedzą o zmianach aktywności słonecznej; nie, jeden wulkan nie emituje więcej dwutlenku węgla niż cała ludzkość w historii), więc może i lepiej, że “Nauka o klimacie” jest trochę przegadana i wyjaśnia niektóre kwestie bardzo łopatologicznie. W książce umieszczone są też zadania i ćwiczenia dla czytelnika, jednak niekonsekwentnie i sporadycznie, co jak podejrzewam wynika z tego, że “Naukę o klimacie” postanowiono utrzymać w kategorii popularno-naukowej. Myślę, że można byłoby je kompletnie usunąć, bez szkody dla czytelności przeprowadzanego wywodu.&lt;/p&gt;

&lt;p&gt;Bardzo się cieszę, że “Nauka o klimacie” się ukazała, i mam nadzieję, że znajdzie się na liście lektur obowiązkowych kursów klimatologii prowadzonych przez polskie uczelnie. Według mojej najlepszej wiedzy bije ona na głowę wszystkie dostępne w języku polskim podręczniki z tego poletka; możliwe więc że dzięki niej uda się podnieść poziom wiedzy o zmianach klimatu również w środowisku akademickim. Szczęśliwym zbiegiem okoliczności książkę udało się wydać tuż przed COP24, i byłoby z korzyścią dla nas wszystkich, gdyby z jej treścią zapoznała się polska delegacja i rządowi negocjatorzy.&lt;/p&gt;
</description>
        <pubDate>Fri, 16 Nov 2018 22:00:00 +0000</pubDate>
        <link>https://doskonaleszare.github.io/articles/18/nauka-o-klimacie-recenzja</link>
        <guid isPermaLink="true">https://doskonaleszare.github.io/articles/18/nauka-o-klimacie-recenzja</guid>
        
        
        <category>climsci</category>
        
      </item>
    
      <item>
        <title>Jeden stopień i pół</title>
        <description>&lt;p&gt;Jutro (a tak naprawdę za kilka godzin, bo w strefie czasowej Korei Południowej) zostanie opublikowany SR15 IPCC, czyli specjalny raport Międzyrządowego Zespołu ds. Zmian Klimatu na temat “skutków globalnego ocieplenia o jeden i pół stopnia ponad poziom przeindustrialny i związanych z nim scenariuszy emisji gazów cieplarnianych”. O jego zawartości będziecie mogli zapewne przeczytać w wielu miejscach, ja dzisiaj natomiast chciałbym przybliżyć proces i okoliczności, które doprowadziły do powstania tego raportu.&lt;/p&gt;

&lt;!--more--&gt;

&lt;p&gt;Podstawą wszystkich międzynarodowych negocjacji klimatycznych z ostatniego ćwierćwiecza jest artykuł drugi tak zwanej Ramowej konwencji Narodów Zjednoczonych w sprawie zmian klimatu (UNFCCC) z 1992 roku, który ustala cel&lt;/p&gt;

&lt;blockquote&gt;
  &lt;p&gt;ustabilizowania koncentracji gazów cieplarnianych w atmosferze na poziomie, który zapobiegałby niebezpiecznej antropogenicznej ingerencji w system klimatyczny.&lt;/p&gt;
&lt;/blockquote&gt;

&lt;p&gt;Od samego początku było wiadomo, że wynikała z tego konieczność redukcji emisji gazów cieplarnianych do poziomu bliskiego zeru &lt;a href=&quot;#przyp1&quot;&gt;[1]&lt;/a&gt;, choć w 1992 roku nie wiadomo było jeszcze, jakie ryzyka związane są z “niebezpieczną” ingerencją w system klimatyczny, jakich skutków globalnego ocieplenia chcielibyśmy uniknąć, i w jakiej skali czasowej należałoby przeprowadzić cięcia emisji. Poszukiwaniem odpowiedzi na te pytania miał się zająć utworzony kilka lat wcześniej specjalny zespół, czyli IPCC.&lt;/p&gt;

&lt;p&gt;IPCC jako instytucja może oznaczać trzy różne rzeczy. Pierwsza wynika ze znaczenia literki “I” na początku skrótu: IPCC jest organizacją ”międzyrządową”, to znaczy jej członkami są rządy (niemal) wszystkich państw świata. Delegaci tych rządów spotykają się na sesjach plenarnych, gdzie podejmują decyzje o tym czym IPCC się będzie zajmować, oraz wysłuchują sprawozdań z przebiegu dotychczasowych prac IPCC. Najważniejsze sesje plenarne dotyczą akceptacji raportów IPCC, o czym dokładniej napiszę za chwilę.&lt;/p&gt;

&lt;p&gt;Poza sesjami plenarnymi IPCC istnieje jako kilkudziesięcioosobowa instytucja z siedzibą w Genewie i budżetem wysokości jednej dziesiątej budżetu IPN-u. To drugi, czysto biurokratyczny aspekt istnienia zespołu, którego zadaniem jest organizacja i koordynowanie działań w ramach zadań zleconych na sesjach plenarnych, przede wszystkim przygotowywaniem raportów podsumowujących stan badań nad klimatem.&lt;/p&gt;

&lt;p&gt;To właśnie raporty IPCC są najbardziej znanym efektem działalności tej organizacji, i jest pewną ironią losu że odpowiedzialni za nie naukowcy (autorzy i recenzenci) są z IPCC raczej luźno związani, a ogromna praca związana z przygotowywaniem raportów jest wykonywana na zasadzie wolontariatu. W praktyce raporty IPCC są “tylko” przeglądem literatury naukowej — przystępną syntezą kolektywnej wiedzy ludzkości na temat zmian klimatu, ich przyczyn i skutków, opracowaną w oparciu o wyniki badań naukowych przez najlepszych specjalistów na świecie. “Dużych” raportów IPCC (znanych jako AR, &lt;em&gt;Assessment Reports&lt;/em&gt;) ukazało się do tej pory pięć, a obecnie trwają prace nad szóstym, który zostanie opublikowany w 2021 roku.&lt;/p&gt;

&lt;p&gt;Raport specjalny, który ukaże się w poniedziałek, został zamówiony przez uczestników paryskiej konferencji klimatycznej (COP21) trzy lata temu, na której postanowiono powstrzymać globalne ocieplenie na poziomie poniżej dwóch stopni Celsjusza ponad poziom przedindustrialny, oraz “podjąć działania” by ograniczyć wzrost średniej globalnej temperatury na poziomie półtora stopnia Celsjusza. Ten drugi, znacznie ambitniejszy (lub jak kto woli, bardziej nierealistyczny) cel został wprowadzony do tekstu porozumienia dzięki wieloletnim staraniom Sojuszu Małych Państw Wyspiarskich (AOSIS), będącego koalicją 39 państw &lt;a href=&quot;#przyp2&quot;&gt;[2]&lt;/a&gt; o terytoriach leżących nisko nad poziomem morza.&lt;/p&gt;

&lt;p&gt;Sojusz argumentował, że wzrost poziomu wszechoceanu będący skutkiem globalnego ocieplenia nawet o 2 stopnie Celsjusza wystarczy, aby poważnie zagrozić istnieniu jego państw członkowskich, zatem społeczność międzynarodowa powinna zadeklarować jeszcze większe cięcia emisji gazów cieplarnianych, niż do tej pory. Zadaniem IPCC miało być sprawdzenie, w oparciu o dostępną literaturę naukową, jak wyglądałyby różnice w skutkach globalnego ocieplenia o 1,5°C i 2°C, oraz co należałoby zrobić, aby zatrzymać wzrost temperatury na tym niższym poziomie.&lt;/p&gt;

&lt;p&gt;Procedura przygotowania SR15 wyglądała podobnie jak każdego innego raportu IPCC, choć ze względu na ograniczony zakres tematyczny, tempo prac mogło być znacznie szybsze niż zwykle &lt;a href=&quot;#przyp3&quot;&gt;[3]&lt;/a&gt;, acz z uwzględnieniem wszystkich procedur, z których słynie IPCC. W szczególności, raport przeszedł dwie rundy zewnętrznych recenzji (w których uczestniczyć mógł, w praktyce, każdy chętny), a jego treść została formalnie zaakceptowana na pięciodniowej sesji plenarnej IPCC, która zakończyła się w sobotę.&lt;/p&gt;

&lt;p&gt;Ten ostatni proces akceptacji jest jednym z najbardziej kontrowersyjnych aspektów działalności IPCC, warto więc poświęcić mu kilka słów. Raporty piszą naukowcy — eksperci od danego tematu czy zagadnienia, poruszanego w rozdziale za który są odpowiedzialni — po czym na sesji plenarnej IPCC następuje prezentacja ich ustaleń, z którymi muszą się zapoznać delegaci-przedstawiciele rządów. Tak zwane “streszczenie dla decydentów” (SPM), czyli krótki dokument zawierający najważniejsze wnioski raportu, jest akceptowane przez delegatów zdanie po zdaniu, a jakiekolwiek wątpliwości co do źródeł, naukowego uzasadnienia, czy użytego słownictwa są wyjaśniane przez obecnych na miejscu naukowców. Choć można sobie wyobrazić sytuację, w której jakieś państwo wetuje ustalenia IPCC albo próbuje je znacząco zmienić, w praktyce nigdy do tego nie doszło — najlepszą obroną IPCC jest w takiej sytuacji pełna transparentność, a ponieważ wraz z publikacją zaakceptowanego tekstu raportu ukazują się też wersje wcześniejsze, oraz komentarze recenzentów i przedstawicieli rządów (i odpowiedzi autorów IPCC do tych komentarzy), łatwo byłoby zidentyfikować fragmenty, które uległy z powodów politycznych przekłamaniu.&lt;/p&gt;

&lt;p&gt;Z drugiej strony, sam fakt formalnej akceptacji ustaleń nauki przez niemal wszystkie państwa świata jest nie do przecenienia dzisiaj, w erze “alternatywnych faktów” i “postprawdy”. Nawet politycy, którzy chętnie wygadują głupoty na temat zmian klimatu, pokornieją w konfrontacji z bardzo cierpliwymi naukowcami IPCC, i trudniej jest im później powtarzać, że globalne ocieplenie wymyśliło “paru cwaniaków”; również teza o “chińskim spisku”, w sytuacji gdy wnioski raportu IPCC przyjęło 195 krajów świata, tak jakby traci na wiarygodności.&lt;/p&gt;

&lt;p&gt;W przypadku SR15 najwięcej kontrowersji, jak można się spodziewać, przyciągnie problem “ujemnych emisji”. Od dawna wiadomo, że zatrzymanie globalnego ocieplenia poniżej 2°C będzie wymagało szybkiej redukcji emisji gazów cieplarnianych, tym szybszej, im później ją rozpoczniemy. Osiągnięcie celu 1,5°C wymagałoby albo rozpoczęcia cięcia emisji 20 lat temu, albo szybkiej i głębokiej dekarbonizacji globalnego systemu energetycznego, albo założenia, że nasi potomkowie poradzą sobie z problemem wdrażając technologię wychwytywania dwutlenku węgla z powietrza na globalną skalę. Rozwiązanie pierwsze jest niemożliwe z przyczyn fizycznych, drugie jest nieakceptowalne z przyczyn politycznych, zatem nie powinno nikogo dziwić że ostatnia opcja zdobyła dużą popularność, jako jedyna wykonywalny, przynajmniej na papierze, scenariusz w którym osiągany jest cel półtora stopnia. O tym jednak więcej będziecie mogli przeczytać w samym raporcie już za kilka godzin.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;

&lt;p&gt;&lt;a name=&quot;przyp1&quot;&gt;&lt;/a&gt;1. W owych szczęśliwych, acz naiwnych czasach wczesnych lat 90-tych, terminy takie jak BECCS, CDR i “ujemne emisje” nie weszły jeszcze do słownika negocjatorów i naukowców zajmujących się długoterminową mitygacją zmian klimatu).
&lt;a name=&quot;przyp2&quot;&gt;&lt;/a&gt;2. Nie wszystkie są małe, i nie wszystkie leżą na wyspach.
&lt;a name=&quot;przyp3&quot;&gt;&lt;/a&gt;3. COP21 zakończył się na początku grudnia 2015, akceptacja przez IPCC decyzji o przygotowaniu SR15 miała miejsce w kwietniu 2016, zdefiniowanie co w raporcie miało się znaleźć trwało do października, wybór autorów zakończono w styczniu 2017 roku; zatem w praktyce przygotowanie raportu zajęło mniej niż półtora roku. Dla porównania, decyzja o przygotowaniu szóstego raportu IPCC została podjęta w 2015 roku, a prace nad nim mają się zakończyć w 2021 roku.&lt;/p&gt;
</description>
        <pubDate>Sun, 07 Oct 2018 23:00:00 +0000</pubDate>
        <link>https://doskonaleszare.github.io/articles/18/jeden-stopien-i-pol</link>
        <guid isPermaLink="true">https://doskonaleszare.github.io/articles/18/jeden-stopien-i-pol</guid>
        
        
        <category>polityka</category>
        
      </item>
    
      <item>
        <title>Wszystko, co prof. Świrski mógłby wiedzieć o średniej temperaturze globalnej</title>
        <description>&lt;p&gt;…gdyby mu się chciało.&lt;/p&gt;

&lt;!--more--&gt;

&lt;p&gt;Prof. Konrad Świrski &lt;a href=&quot;http://konradswirski.blog.tt.com.pl/paryskie-porozumienie-klimatyczne-odchylenie-sredniej-temperatury-definicja-naukowa-polityczna-mozna-ja-latwo-zrozumiec/&quot;&gt;poskarżył się&lt;/a&gt;, że nominacja jego wypowiedzi do konkursu na klimatyczną bzdurę roku to “pół zdania wyrwanego z kontekstu”, i postanowił ten brakujący kontekst dopisać, w nadziei że pozwoli to ocenić jego wypowiedzi i posty “w lepszy sposób”.&lt;/p&gt;

&lt;p&gt;Przeczytałem więc jeszcze raz &lt;a href=&quot;http://www.cire.pl/item,142281,13,11,14,0,305807,0,o-tym-jak-mamy-zamknac-wszystkie-polskie-elektrownie-weglowe-do-2030-r-czyli--historia-pewnego-rysunku.html&quot;&gt;oryginalny tekst prof. Świrskiego&lt;/a&gt;, za który dostał nominację, i niestety nie sądzę, by mu się udało. Żadne dodatkowe wyjaśnienia nie czynią prawdziwymi stawianych tam tez, że “wskaźnika średniej temperatury nikt nie rozumie”, że “nie wiadomo, gdzie i jak mierzyć”, że “nie podajemy jakichkolwiek wzorów lub danych wejściowych”, gdy tak naprawdę chodziło o to, że to prof. Świrski nie rozumie, nie wie, i nie potrafi dotrzeć do publikacji zawierających wzory i dane wejściowe. Po czym, pomimo szumnych deklaracji o roli Rozumu i Dążeniu do Prawdy, obarcza winą za własną ignorancję nachalnych lobbystów.&lt;/p&gt;

&lt;p&gt;Obszerny komentarz do tamtej wypowiedzi prof. Świrskiego można znaleźć &lt;a href=&quot;http://naukaoklimacie.pl/aktualnosci/prof-swirski-nie-odchodzmy-od-wegla-modlmy-sie-tylko-zeby-klimat-dal-nam-zyc-221&quot;&gt;na portalu Nauka o Klimacie&lt;/a&gt;. Wydaje mi się, że większość podnoszonych przez niego wątpliwości znajduje tam wyjaśnienie (a jak nie, to są wyjaśnione szczegółowo w odległych o jedno kliknięcie źródłach), ale pomimo tego w najnowszym wpisie na blogu wciąż widoczne jest niezrozumienie pojęć i metod jakimi posługuje się klimatologia.&lt;/p&gt;

&lt;p&gt;Spróbuję do podnoszonych przez niego pytań i wątpliwości odnieść się poniżej; choć postaram się unikać dłuższych cytatów, mam nadzieję że uda mi się wiernie sparafrazować argumenty prof. Świrskiego.&lt;/p&gt;

&lt;h4 id=&quot;nikt-nie-rozumie-co-to-średnia-temperatura&quot;&gt;NIKT NIE ROZUMIE CO TO ŚREDNIA TEMPERATURA&lt;/h4&gt;

&lt;p&gt;Choć Porozumie Paryskie nie definiuje &lt;em&gt;każdego&lt;/em&gt; pojawiającego się w nim pojęcia, w tym konkretnym przypadku nie ma wątpliwości że cel traktatu jest wyrażony w odniesieniu do indeksu klimatycznego, który jest używany w literaturze naukowej od ponad pół wieku, i którego wartość jest regularnie (co miesiąc) obliczana przez kilka ośrodków naukowych, z bardzo zbliżonymi wynikami. Już samo to powinno mu silnie zasugerować, że &lt;em&gt;ktoś&lt;/em&gt; rozumie czym jest anomalia (odchylenie) średniej temperatury globalnej i w jaki sposób się ją definiuje, nawet jeśli on sam ma z jego zrozumieniem problemy.&lt;/p&gt;

&lt;h4 id=&quot;nie-wiadomo-kiedy-była-epoka-przedindustrialna&quot;&gt;NIE WIADOMO KIEDY BYŁA EPOKA PRZEDINDUSTRIALNA&lt;/h4&gt;

&lt;p&gt;Pojęcie epoki przedindustrialnej jest używane od co najmniej pięćdziesięciu lat (nie jest więc pojęciem nowym, jak twierdzi prof. Świrski), a jego sens wydaje się dość jasny: jest to okres poprzedzający rewolucję przemysłową, a w konsekwencji związaną z nim eksploatację paliw kopalnych, która rozpoczeła się w drugiej połowie XVIII wieku.&lt;/p&gt;

&lt;p&gt;Można arbitralnie wskazać jakieś wydarzenie historyczne i powiedzieć, że “dokładnie” tutaj kończy się jedna epoka a zaczyna druga (tym właśnie problemem demarkacyjnym zajmuje się aktualnie specjalna grupa robocza w &lt;a href=&quot;https://quaternary.stratigraphy.org/workinggroups/anthropocene/&quot;&gt;Podkomisji ds. Stratygrafii Czwartorzędu&lt;/a&gt;), ale z punktu widzenia praw fizyki nie ma to większego sensu. Wpływ antropogenicznych gazów cieplarnianych na klimat był znikomy w roku 1750, i nawet sto lat później był stosunkowo niewielki (aczkolwiek już wtedy mógł być mierzalny &lt;a href=&quot;#przyp1&quot;&gt;[1]&lt;/a&gt;). Biorąc pod uwagę wszystkie niepewności związane z rekonstruowaniem zmian klimatu w ostatnich 200-250 latach, niewielkie różnice wynikające z odmiennych definicji epoki przedindustrialnej i “długoterminowych wahań temperatury” nie mają dużego wpływu na to jak definiujemy cele klimatyczne.&lt;/p&gt;

&lt;p&gt;Przykładowo, gdyby prof. Świrski przeczytał prace naukowe (albo chociaż ich streszczenia), do których się w swoim wpisie odwołuje &lt;a href=&quot;#przyp2&quot;&gt;[2]&lt;/a&gt;&lt;a href=&quot;#przyp3&quot;&gt;[3]&lt;/a&gt;, dowiedziałby się że różne definicje “okresu przedindustralnego” mają na szacunki globalnych zmian temperatury wpływ mniejszy niż 0.2°C. Odpowiada to mniej więcej dekadzie globalnego ocieplenia przy jego obecnym tempie.&lt;/p&gt;

&lt;h4 id=&quot;ile-wynosi-wartość-referencyjna-średniej-temperatury&quot;&gt;ILE WYNOSI WARTOŚĆ REFERENCYJNA ŚREDNIEJ TEMPERATURY&lt;/h4&gt;

&lt;p&gt;Pytanie o “dokładną” wartość referencyjną temperatury globalnej ma mniej więcej tyle sensu, co pytanie o wartość referencyjną poziomu wszechoceanu. Co do zasady można obliczyć i jedno (około 13,5ºC), i drugie (około 3,7 km), ale nie musimy znać wyniku aby oszacować, z dużą dokładnością, &lt;em&gt;zmiany&lt;/em&gt; tych wartości.&lt;/p&gt;

&lt;p&gt;W przypadku temperatury dolnej warstwy atmosfery wynika to z praw fizyki, które nakładają silne ograniczenia na ilość energii, które może tracić płynąca przez jakiś obszar parcela powietrza. Dlatego też zmiany temperatur, uśrednione w dłuższych niż kilka dni okresach, są skorelowane na obszarach setek kilometrów. Przykładowo, jeśli w jakimś miesiącu jest cieplej niż zwykle, to jest cieplej niż zwykle w całej Polsce: i w Łebie, i w Warszawie, i na Kasprowym Wierchu, nawet jeśli wartości zmierzonych temperatur różnią się o mniej więcej 10ºC. Na podstawie pomiarów z tych trzech lokalizacji można obliczyć &lt;em&gt;zmiany&lt;/em&gt; temperatury całej Polski w skali miesięcznej czy rocznej z dokładnością do kilku dzięsiętnych części stopnia. Obliczenie, w oparciu o te same dane, “średniej temperatury Polski” z taką samą dokładnością byłoby oczywiście niemożliwe.&lt;/p&gt;

&lt;h4 id=&quot;skoro-mamy-płacić-to-najpierw-precyzyjnie-zdefiniujmy&quot;&gt;SKORO MAMY PŁACIĆ TO NAJPIERW PRECYZYJNIE ZDEFINIUJMY&lt;/h4&gt;

&lt;p&gt;Odnoszę wrażenie, że prof. Świrski nie do końca rozumie, na czym polega Porozumienie Paryskie i co jest jego celem. To nie ograniczenie prędkości, za którego przekroczenie trzeba płacić mandat. Istotą Porozumienia jest &lt;em&gt;dobrowolna&lt;/em&gt; redukcja emisji gazów cieplarnianych, z długoterminowym celem zdefiniowanym jako ograniczenie globalnej zmiany temperatury do 2 stopni Celsjusza, ponieważ w ten sposób zmniejszamy ryzyko niebezpiecznej dla ludzkości modyfikacji globalnego klimatu.&lt;/p&gt;

&lt;p&gt;Cel 2ºC jest, z naukowego punktu widzenia, probabilistyczny, bo niemożliwe jest (przynajmniej na razie) &lt;em&gt;dokładne&lt;/em&gt; obliczenie, czy np. rozpad lądolodu Antarktydy Zachodniej zachodzi przy wzroście temperatury o 2ºC, 2,12ºC, czy 3,5ºC względem jakiegoś arbitralnego poziomu sprzed 200 czy 300 lat. Co więcej, ponieważ skutki zmian klimatu ostatecznie zależą od &lt;em&gt;lokalnej&lt;/em&gt; zmiany temperatury, w teorii można je określić &lt;em&gt;nawet jeśli&lt;/em&gt; nie wiemy, jak dokładnie wyglądał klimat w XVIII wieku czy kiedykowiek idziej.&lt;/p&gt;

&lt;p&gt;Tym bardziej między bajki można włożyć tezę prof. Świrskiego, że “jedno miejsce po przecinku” może oznaczać “zupełnie inny kierunek polityki klimatycznej”. Ostatecznym celem polityki klimatycznej jest zakończenie użytkowania atmosfery (i oceanów, ale to trochę inna historia) jako darmowego wysypiska śmieci dla produktów spalania kopalin. Implikuje to redukcję emisji gazów cieplarnianych niemal do zera, i ten prosty fakt nie ulegnie zmianie, jeśli za 10 czy 20 lat jakieś badania wskażą, że w 1750 roku średnia temperatura globalna wynosiła nie 13,5ºC, a 13,7ºC.&lt;/p&gt;

&lt;p&gt;Tym bardziej nie musimy się obawiać, że nasze obecne cele redukcyjne okażą się zbyt ambitne. Robimy zdecydowanie zbyt mało, by miało to się stać w najbliższej przyszłości “problemem”.&lt;/p&gt;

&lt;h4 id=&quot;ale-mierzenie-temperatury-jest-trudne&quot;&gt;ALE MIERZENIE TEMPERATURY JEST TRUDNE&lt;/h4&gt;

&lt;p&gt;Wiele problemów we współczesnej nauce jest, jak to określił prof. Świrski, “niebanalnych”. Zmierzenie masy protonu jest niebanalne. Zbudowanie drzewa filogenetycznego żyjących na Ziemi organizmów jest niebanalne. Dowód twierdzenia Fermata jest niebanalny.&lt;/p&gt;

&lt;p&gt;Ale to, że jakiś problem naukowy jest trudny, albo że prof. Świrski czegoś nie rozumie, nie znaczy że tego “nikt nie rozumie”.&lt;/p&gt;

&lt;p&gt;W tym konkretnym przypadku “niebanalny problem” został rozwiązany, i od wielu lat klimatolodzy potrafią obliczyć zmiany średniej temperatury globalnej z dużą dokładnością. Mówią o tym nawet odnośniki, które prof. Świrski co prawda przekleja, ale chyba ich nie doczytał do końca. Przykładowo, cytując pierwsze zdanie z mojego FAQ o pomiarach temperatury&lt;/p&gt;

&lt;blockquote&gt;
  &lt;p&gt;Żeby nie być gołosłowny to właśnie na portalu naukaoklimacie.pl jest przywoływany link http://doskonaleszare.blox.pl/2011/01/FAQ-Pomiary-temperatury.html i tam literalnie „W jaki sposób można porównywać temperatury mierzone 100 lat temu, przy użyciu ówczesnych przyrządów i metod, z pomiarami współczesnymi?
Krótka odpowiedź brzmi: „Zazwyczaj nie można”&lt;/p&gt;
&lt;/blockquote&gt;

&lt;p&gt;nie zauważa, że dosłowanie następne zdanie, oraz kolejne dwa akapity, zawierają wyjaśnienie tego, w jaki sposób klimatolodzy &lt;em&gt;potrafią&lt;/em&gt; rekonstruować zmiany temperatur pomimo tego, że pomiary wykonywane w różnych okresach zwykle nie są bezpośrednio porównywalne. Podobnie jest zresztą z materiałami NASA GISS, do których co prawda linkuje, ale najwyraźniej przeczytał tylko pierwsze zdanie (i to zresztą niedokładnie, bo nie ma tam mowy o “pracach Hansena z lat 70”).&lt;/p&gt;

&lt;p&gt;Trudno więc poważnie traktować kogoś, kto głośno domaga się “precyzyjnych” definicji i “dokładnych” wyliczeń, a nie chce mu się nawet przeczytać ze zrozumieniem kilku zdań, bezpośrenio nawiązujących do stawianych przez niego pytań.&lt;/p&gt;

&lt;h4 id=&quot;ale-dlaczego-2c&quot;&gt;ALE DLACZEGO 2⁰C&lt;/h4&gt;

&lt;p&gt;Bo decydenci polityczni, w oparciu o najlepszą dostępną wiedzę naukową dotyczącą skutków zmian klimatu, uznali że większy wzrost średniej globalnej temperatury byłby zbyt ryzykowny.&lt;/p&gt;

&lt;p&gt;Choć prof. Świrski sugeruje, że cel Porozumienia Paryskiego został wymyślony niedawno, po czym dorobiono do niego naprędce uzasadnienie, w rzeczywistości było, jak można się spodziewać, zupełnie inaczej. Badania nad tym, jak powinna wyglądać stabilizacja klimatu, jakie są związane z tym koszty i jakie ryzyko, były prowadzone od końca lat 80-tych. Dobrym przykładem może być raport grupy roboczej AGGG, której raport ukazał się jeszcze w 1990 roku &lt;a href=&quot;#przyp4&quot;&gt;[4]&lt;/a&gt;, a której prace kontynuowało (i wciąż kontynuuje) IPCC przez kolejnych 28 lat.&lt;/p&gt;

&lt;h4 id=&quot;ale-dlaczego-15c&quot;&gt;ALE DLACZEGO 1.5⁰C&lt;/h4&gt;

&lt;p&gt;Bo koalicja państw wyspiarskich i najmniej rozwiniętych stwierdziła, też w oparciu o najlepszą dostępną wiedzę naukową, że &lt;em&gt;dla nich&lt;/em&gt; zbyt ryzykowny jest wzrost średniej temperatury globalnej przekraczający półtora stopnia.&lt;/p&gt;

&lt;p&gt;Jest to zresztą dobrą ilustracją dla kolejnej kwestii, której nie rozumie prof. Świrski: otóż proces negocjacyjny dotyczący ograniczenia globalnego ocieplenia nie polegał na tym, że naukowcy zebrali się, ustalili co jest dla ludzkości najlepsze, po czym podyktowali politykom co należy zrobić. Oczywiście, naukowcy też są ludźmi, i mogą mieć własne opinie na temat tego, co należy robić i w jaki sposób; wielu z nich zresztą te opinie wygłasza publicznie, w tej czy innej formie. Jednak w ostatecznym rozrachunku decyzje podejmują nie naukowcy, tylko politycy, którzy mogą się różnić wyznawanymi ideologiami, wartościami, i przekonaniami co do tego jakie metody są akceptowalne i jakie cele uświęcają środki. Dodatkowy, ambitny (czy, jak mówią co bardziej cynicznie nastawione osoby, niemożliwy) cel redukcyjny 1.5⁰C był własnie owocem buntu najbiedniejszych państw świata, które w XXI wieku będą ponosić konsekwencje działań państw bogatszych.&lt;/p&gt;

&lt;h4 id=&quot;ale-wyniki-pomiarów-są-różne&quot;&gt;ALE WYNIKI POMIARÓW SĄ RÓŻNE&lt;/h4&gt;

&lt;p&gt;Nie są.&lt;/p&gt;

&lt;p&gt;Prof. Świrski porównuje dwa wykresy, jeden przedstawiający analizę NASA GISS, drugi analizę z unijnego projektu Copernicus CCS, i pisze że na tym pierwszym “temperatura ruszyła w górę szybciej, bo od 1980”, a na drugim “zmiany następowały aż dekadę później”. W rzeczywistości tempo zmian temperatury jest niemal identyczne, a różnice wynikają tylko z innego sposobu prezentacji — NASA przedstawia odchylenia roczne względem średniej z lat 1951-1980, Copernicus 12-miesięczną średnią ruchomą odchyleń miesięcznych względem lat 1981-2010. Jeśli narysujemy obie serie w ten sam sposób, zgodność między nimi jest bardzo dobra — i to pomimo tego, że projekt Copernicus oparty jest o reanalizę historyczną, w ramach której uwzględnia się (“asymiluje”) kilka rzędów wielkości więcej danych, a zamiast interpolacji statystycznej używa numerycznego modelu atmosfery.&lt;/p&gt;

&lt;p&gt;&lt;span class=&quot;marginnote&quot;&gt;Porównanie zmian średniej globalnej temperatury w analizie Copernicus CCS (niebieskie i czerwone słupki) i NASA GISS (czarna kreska). Wykresy przedstawiają anomalie miesięczne, wygładzone średnią 12-miesięczną.&lt;/span&gt;&lt;img class=&quot;fullwidth&quot; src=&quot;/assets/img/era_vs_gistemp.png&quot; /&gt;&lt;/p&gt;

&lt;p&gt;Apel prof. Świrskiego, aby “poważnie” traktować problem pomiarów temperatury, trudno mi więc uznać za szczery.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;

&lt;p&gt;&lt;a name=&quot;przyp1&quot;&gt;&lt;/a&gt;1. Abram N.E., et al. (2016): &lt;a href=&quot;https://www.nature.com/articles/nature19082&quot;&gt;“Early onset of industrial-era warming across the oceans and continents”&lt;/a&gt;, &lt;em&gt;Nature&lt;/em&gt; 536, 411–418.
&lt;a name=&quot;przyp2&quot;&gt;&lt;/a&gt;2. Hawkins E., et al. (2017): &lt;a href=&quot;https://journals.ametsoc.org/doi/abs/10.1175/BAMS-D-16-0007.1&quot;&gt;“Estimating Changes in Global Temperature since the Preindustrial Period”&lt;/a&gt;, &lt;em&gt;Bull. Am. Meteorol. Soc.&lt;/em&gt; 98, 9.
&lt;a name=&quot;przyp3&quot;&gt;&lt;/a&gt;3. Schurer A.P., et al. (2017): &lt;a href=&quot;https://www.nature.com/articles/nclimate3345&quot;&gt;“Importance of the pre-industrial baseline for likelihood of exceeding Paris goals”&lt;/a&gt;, &lt;em&gt;Nature Climate Change&lt;/em&gt; 7, 563–567.
&lt;a name=&quot;przyp3&quot;&gt;&lt;/a&gt;4. Rijsberman F., Swart R.J. (1990): &lt;a href=&quot;https://www.sei-international.org/mediamanager/documents/Publications/SEI-Report-TargetsAndIndicatorsOfClimaticChange-1990.pdf&quot;&gt;“Targets and indicators of climate change”&lt;/a&gt;, Stockholm Environment Institute.&lt;/p&gt;
</description>
        <pubDate>Thu, 25 Jan 2018 22:00:00 +0000</pubDate>
        <link>https://doskonaleszare.github.io/articles/18/czego-nie-rozumie-prof-swirski</link>
        <guid isPermaLink="true">https://doskonaleszare.github.io/articles/18/czego-nie-rozumie-prof-swirski</guid>
        
        
        <category>climsci</category>
        
      </item>
    
      <item>
        <title>O klimatycznym optimum</title>
        <description>&lt;p&gt;Czytelnik poprosił mnie o komentarz do tekstu Mariusza Agnosiewicza “Klimatyczny katastrofizm kontra klimatyczne optimum”, &lt;a href=&quot;https://www.racjonalista.pl/kk.php?s=10195&quot;&gt;opublikowanego&lt;/a&gt; na łamach portalu &lt;em&gt;racjonalista.pl&lt;/em&gt;, według opinii jego redaktorów “serwisu propagatorów racjonalnego myślenia”.&lt;/p&gt;

&lt;!--more--&gt;

&lt;p&gt;Od razu muszę przyznać, że nie do końca zrozumiałem, czym jest tytułowy “klimatyczny katastrofizm”, bo w artykule pojęcie to nie jest niestety zdefiniowane. W zamierzeniu autora artykułu ma być on polemiką z jedną “katastroficzną” tezą&lt;/p&gt;

&lt;blockquote&gt;
  &lt;p&gt;że żyjemy obecnie w najcieplejszym okresie „ever” („od 110 tys. lat”).&lt;/p&gt;
&lt;/blockquote&gt;

&lt;p&gt;jednak wobec braku konkretnych przykładów katastroficznych “teorii” które według jego słów miałyby dzisiaj “dominować”, trudno nie odnieść wrażenia że to polemika z wymyślonym przez Agnosiewicza chochołem.&lt;/p&gt;

&lt;p&gt;Być może “klimatyczny katastrofizm” jest równoznaczny z poglądem, że nieograniczona antropogeniczna emisja gazów cieplarnianych doprowadzi do jakiegoś rodzaju cywilizacyjnej i/lub ekologicznej katastrofy — jeśli tak, to faktycznie jest z tym związana teza, iż skutkiem modyfikacji składu atmosfery przez człowieka będzie zmiana klimatu wykraczająca poza ramy naturalnej zmienności w jakimś historycznym czy geologicznym okresie.&lt;/p&gt;

&lt;p&gt;To że katastrofa jeszcze nie nastąpiła, albo nie została jeszcze zaobserwowana, nie oznacza że nie może wystąpić w przyszłości. Po to między innymi mamy naukę, żeby ostrzegała nas przed niebezpiecznymi konsekwencjami naszych działań, w miarę możliwości &lt;em&gt;zanim&lt;/em&gt; tych konsekwencji doświadczymy. Przykładowo, cel Porozumienia Paryskiego — ograniczenie wzrostu średniej globalnej temperatury do 2°C ponad poziom przedindustrialny — jest sformułowany w taki sposób, że jeśli uda się nam go kolektywnie osiągnąć, to najprawdopodobniej nie doświadczymy globalnego ocieplenia większego niż to z interglacjału eemskiego &lt;a href=&quot;#przyp1&quot;&gt;[1]&lt;/a&gt;. Gdyby więc okazało się, że faktycznie już żyjemy “w najcieplejszym okresie ever”, znaczyłoby to że coś zrobiliśmy źle.&lt;/p&gt;

&lt;p&gt;W dalszej części artykułu Agnosiewicz zajmuje się jednak jeszcze inną tezą: że w średniowieczu na obszarze Polski było cieplej niż obecnie. To ograniczenie się do malutkiego kawałka planety (przy dość wybiórczej, jak zaraz zobaczymy, selekcji badań mających tę tezę potwierdzać) w kontekście dyskusji o skutkach &lt;em&gt;globalnego&lt;/em&gt; ocieplenia nie ma wiele sensu, bo nawet jeśli w uśrednionym, &lt;em&gt;globalnym&lt;/em&gt; sensie temperatura planety jest wyższa niż kiedykolwiek w ciągu ostatniego tysiąca czy dwóch tysięcy lat, wciąż to jednak nie oznacza, że to samo możemy powiedzieć o zmianach &lt;em&gt;regionalnego&lt;/em&gt; klimatu, zwłaszcza biorąc pod uwagę duże niepewności związane z rekonstruowaniem dawnego klimatu &lt;a href=&quot;#przyp2&quot;&gt;[2]&lt;/a&gt;.&lt;/p&gt;

&lt;p&gt;Doskonale widać to właśnie na przykładzie średniowiecznego optimum klimatycznego, które historycznie zostało zidentyfikowane wpierw przez europejskich i amerykańskich klimatologów dla obszaru Północnego Atlantyku. Późniejsze badania paleoklimatyczne, prowadzone w innych rejonach świata, sugerują jednak że &lt;em&gt;regionalne&lt;/em&gt; zmiany klimatu nie były ze sobą zsynchronizowane w tym sensie, że wszędzie było &lt;em&gt;jednocześnie&lt;/em&gt; cieplej albo zimniej. Największy międzynarodowy projekt naukowy zajmujący się rekonstruowaniem klimatu ostatnich 2 tysięcy lat, PAGES 2k, podsumował w 2013 roku wyniki dotychczas przeprowadzonych badań następująco &lt;a href=&quot;#przyp3&quot;&gt;[3]&lt;/a&gt;:&lt;/p&gt;

&lt;blockquote&gt;
  &lt;p&gt;There were no globally synchronous multi-decadal warm or cold intervals that define a worldwide Medieval Warm Period or Little Ice Age, but all reconstructions show generally cold conditions between ad 1580 and 1880, punctuated in some regions by warm decades during the eighteenth century. The transition to these colder conditions occurred earlier in the Arctic, Europe and Asia than in North America or the Southern Hemisphere regions.&lt;/p&gt;
&lt;/blockquote&gt;

&lt;p&gt;Ten problem — wynikający po części z dużej niepewności rekonstruowanych parametrów klimatycznych — widać nawet w przywoływanych przez Agnosiewicza publikacjach, mających dowodzić że w Polsce było cieplej przez “calutkie średniowiecze”. Cytat z Daviesa mówi o optimum klimatycznym w XIV wieku, kiedy pokazywana kilka akapitów niżej rekonstrukcja Christiansena i Ljungqvista wskazuje już na znaczne ochłodzenie w porównaniu do największego ocieplenia z przełomu X i XI wieku; maksimum występowania salwinii pływającej w Gdańsku (a zatem, jak sugeruje Agnosiewicz, najwyższe temperatury) jest określone na VII-VIII wiek, a owocowanie osoki aloesowatej — ponownie, według Agnosiewicza niezbity dowód że było wtedy cieplej niż obecnie — na VI, VIII, IX i XIII wiek. Rekonstrukcje klimatu oparte o dane paleobotaniczne są przy tym o tyle kłopotliwe, że temperatura rzadko bywa jedynym czynnikiem limitującym zasięg jakiegoś gatunku; w dodatku rośliny mogą być bardziej czułe na zmiany temperatur w wąskim zakresie cyklu sezonowego.&lt;/p&gt;

&lt;p&gt;Dodatkowym problemem w interpretacji przywoływanych przez Agnosiewicza danych jest to, że antropogeniczna zmiana klimatu następuje w tak szybkim tempie, że znacznie słowa “obecnie” szybko się dezaktualizuje.&lt;/p&gt;

&lt;p&gt;Przykładowo, książka “Boże igrzysko” Normana Daviesa, od której zaczyna Agnosiewicz, została opublikowana w 1981 roku, zatem cytowani w niej, bliżej niesprecyzowani “autorzy licznych prac” mogli odnosić się, w najlepszym wypadku, do stanu badań z lat 70-tych ubiegłego wieku. Nawet gdyby więc przyjąć za dobrą monetę tezę, że “badania prowadzone w Karkonoszach wykazały, że piętro lasu sięgało w XIV w. aż o 200 m wyżej niż obecnie”, to od tamtego &lt;em&gt;obecnie&lt;/em&gt; upłynęło co najmniej 40 lat, w czasie których ten rejon ocieplił się o ponad 1 stopień Celsjusza.&lt;/p&gt;

&lt;p&gt;Podobne zastrzeżenia dotyczą również kolejnej cytowanej pracy: rekonstrukcji paleoklimatycznej Christiansena i Ljungqvista &lt;a href=&quot;#przyp4&quot;&gt;[4]&lt;/a&gt;. Choć Agnosiewicz utrzymuje, że “apogea temperaturowe miały miejsce około 1000 roku oraz około roku 2000, przy czym ten pierwszy był cieplejszy”, w rzeczywistości rekonstrukcja kończy się na roku 1973. Gdyby porównać rekonstrukcję ze współczesnymi pomiarami instrumentalnymi dla tego samego obszaru (30-90°N), okazałoby się że ostatnie 10 lat jest sporo (0,4°C) cieplejsze od najcieplejszej dziesięciolatki w rekonstrukcji.&lt;/p&gt;

&lt;p&gt;Żyjące w Polsce rośliny oczywiście też zauważyły, że klimat się zmienia. Cytowana przez Agnosiewicza praca na temat historycznego zasięgu salwinii pływającej &lt;a href=&quot;#przyp5&quot;&gt;[5]&lt;/a&gt;, która rzekomo ma wynikać, iż w średniowieczu było cieplej niż teraz, w rzeczywistości nic takiego nie stwierdza. Co więcej, sami naukowcy piszą o bezprecedensowej inwazji tego gatunku w ostatnich kilkunastu latach:&lt;/p&gt;

&lt;blockquote&gt;
  &lt;p&gt;Until 1999, i.e. for 126 years following 1873, small populations of this species were recorded in 17 localities. A rapid change took place between 2000 and 2003 when the number of localities increased to 49 and local populations expanded vigorously (Markowski et al. 2004). In the Gdańsk region S. natans occupies oxbows, ditches and drains supplied with nitrogen and phosphorous compounds, especially in places protected from wind, sun-heated in summers and usually not frozen to the bottom during winter (Gałka 2011). Recently, in many places it has been playing the role of a biological invader, covering water surfaces with a thick floating mat and choking large hydro-regulation systems and waterways. We do not know of any historical sources that tell of a similar proliferation of S. natans in this area. The recent expansion in the Gdańsk region has been attributed to the climate warming observed during the last decade (Markowski et al. 2004).&lt;/p&gt;
&lt;/blockquote&gt;

&lt;p&gt;Swój artykuł Agnosiewicz kończy obszernymi cytatami z książki prof. Przemysława Mastalerza, nieżyjącego już chemika, który swoją emeryturę postanowił spędzić uprawiając denializm klimatyczny i nie tylko (zasięg zainteresowań profesora obejmował też DDT, dziurę ozonową, dioksyny itd.). Niestety, cytaty te wyrażają głównie ignorancję autora co do przyczyn naturalnych zmian klimatu, procesów inicjujących zlodowacenia i ich koniec, a także fizyki “domniemywanego” efektu cieplarnianego.&lt;/p&gt;

&lt;p&gt;Pisałem na ten temat już wielokrotnie, więc tym razem tylko krótko: &lt;em&gt;wiemy&lt;/em&gt;, że obecny interglacjał nie ma szans zakończyć się przy tak wysokim poziomie CO₂ jak obecny &lt;a href=&quot;#przyp6&quot;&gt;[6]&lt;/a&gt;&lt;a href=&quot;#przyp7&quot;&gt;[7]&lt;/a&gt;, czynniki które kształtowały zmiany klimatu w przeszłości są całkiem dobrze poznane &lt;a href=&quot;#przyp8&quot;&gt;[8]&lt;/a&gt;, a symulacje przyszłych zmian klimatu uwzględniają zarówno antropogeniczne, jak i naturalne czynniki determinujące klimat na Ziemi &lt;a href=&quot;#przyp9&quot;&gt;[9]&lt;/a&gt;. O (antropogenicznych) przyczynach obecnego globalnego ocieplenia wiedzieliśmy już 20 lat temu wystarczająco dużo, kiedy prof. Mastalerz pisał swoją książkę; dzisiaj wiemy na ten temat jeszcze więcej, i wciąż nie udało się nikomu znaleźć postulowanych przez przez niego “potężnych a nieznanych czynników”, które mogłyby wyjaśnić lepiej obserwowane zmiany klimatu niż znane nam prawa fizyki. Niewiedzę Mastalerza można było jeszcze usprawiedliwiać, biorąc pod uwagę podeszły wiek i~ideologiczne zacietrzewienie profesora. Nie rozumiem jednak, dlaczego serwis określający się jako “baza intelektualną polskich racjonalistów” miałby się na jego książkę powoływać dzisiaj, w 2018 roku.&lt;/p&gt;

&lt;hr /&gt;

&lt;p&gt;Uważny czytelnik zauważy, że nie skomentowałem wstępu do artykułu Agnosiewicza, w którym wymienione są “nietypowe w skali naszego życia rzeczy pogodowe”, które według autora są manifestacją ”osłabienie wiru polarnego”. Niestety, prostowanie wszystkich bzdur zawartych w tym jednym fragmencie zajęłoby mi kolejną długą blognotkę.&lt;/p&gt;

&lt;hr /&gt;

&lt;h2 id=&quot;przypisy&quot;&gt;Przypisy&lt;/h2&gt;

&lt;p&gt;&lt;a name=&quot;przyp1&quot;&gt;&lt;/a&gt;1) Pierwotna definicja celu klimatycznego 2 stopni, zaproponowana 40 lat temu przez Williama Nordhausa, wyznaczała go właśnie jako maksymalne ocieplenie doświadczone w okresie ostatnich kilkuset tysięcy lat. Patrz np. Jaeger C. C. i Jaeger J. (2011), &lt;a href=&quot;https://www.pik-potsdam.de/members/cjaeger/publications/2010-2000-1/three%20views.pdf&quot;&gt;“Three views of two degrees”&lt;/a&gt;, &lt;em&gt;Reg Environ Change&lt;/em&gt;,) 11 (Suppl 1):S15–S26.&lt;/p&gt;

&lt;p&gt;&lt;a name=&quot;przyp2&quot;&gt;&lt;/a&gt;2) Przykładowo, bardzo znana — również dzięki komiksowi xkcd — rekonstrukcja Marcotta et al. z 2013 roku (&lt;a href=&quot;http://science.sciencemag.org/content/339/6124/1198&quot;&gt;“A Reconstruction of Regional and Global Temperature for the Past 11,300 Years”&lt;/a&gt;) nie pozwalała na stwierdzenie, że &lt;em&gt;obecne&lt;/em&gt; ocieplenie przekracza maksimum ocieplenia w holocenie.&lt;/p&gt;

&lt;p&gt;&lt;a name=&quot;przyp3&quot;&gt;&lt;/a&gt;3) PAGES 2k Consortium (2013): &lt;a href=&quot;https://www.nature.com/articles/ngeo1797&quot;&gt;“Continental-scale temperature variability during the past two millennia”&lt;/a&gt;, &lt;em&gt;Nature Geoscience&lt;/em&gt; 6, 339–346.&lt;/p&gt;

&lt;p&gt;&lt;a name=&quot;przyp4&quot;&gt;&lt;/a&gt;4) Christiansen B. i Ljungqvist F. C. (2012): &lt;a href=&quot;https://www.clim-past.net/8/765/2012/cp-8-765-2012.pdf&quot;&gt;“The extra-tropical Northern Hemisphere temperature in the last two millennia: reconstructions of low-frequency variability”&lt;/a&gt;, &lt;em&gt;Clim. Past&lt;/em&gt;, 8, 765–786.&lt;/p&gt;

&lt;p&gt;&lt;a name=&quot;przyp5&quot;&gt;&lt;/a&gt;5) Święta-Musznicka J., et al (2011): &lt;a href=&quot;https://link.springer.com/article/10.1007/s10933-011-9505-1&quot;&gt;“Salvinia natans in medieval wetland deposits in Gdańsk, northern Poland: evidence for the early medieval climate warming”&lt;/a&gt;, &lt;em&gt;Journal of Paleolimnology&lt;/em&gt;, 45, Issue 3, pp 369–383.&lt;/p&gt;

&lt;p&gt;&lt;a name=&quot;przyp6&quot;&gt;&lt;/a&gt;6) Ganopolski A., et al (2016): &lt;a href=&quot;https://www.nature.com/articles/nature16494&quot;&gt;“Critical insolation–CO2 relation for diagnosing past and future glacial inception”&lt;/a&gt;, &lt;em&gt;Nature&lt;/em&gt; 529, 200–203.&lt;/p&gt;

&lt;p&gt;&lt;a name=&quot;przyp7&quot;&gt;&lt;/a&gt;7) Yin Q. i Berger A. (2015): &lt;a href=&quot;http://www.sciencedirect.com/science/article/pii/S027737911500150X&quot;&gt;“Interglacial analogues of the Holocene and its natural near future”&lt;/a&gt;, &lt;em&gt;Quaternary Science Reviews&lt;/em&gt;, 120, pp 28-46.&lt;/p&gt;

&lt;p&gt;&lt;a name=&quot;przyp8&quot;&gt;&lt;/a&gt;8) Masson-Delmotte, V., et al (2013): &lt;a href=&quot;http://www.ipcc.ch/pdf/assessment-report/ar5/wg1/WG1AR5_Chapter05_FINAL.pdf&quot;&gt;“Information from Paleoclimate Archives”&lt;/a&gt;, w: &lt;em&gt;Climate Change 2013: The Physical Science Basis. Contribution of Working Group I to the Fifth Assessment Report of the Intergovernmental Panel on Climate Change&lt;/em&gt;.&lt;/p&gt;

&lt;p&gt;&lt;a name=&quot;przyp9&quot;&gt;&lt;/a&gt;8) Eyring V., et al (2016): &lt;a href=&quot;https://www.geosci-model-dev.net/9/1937/2016/gmd-9-1937-2016.pdf&quot;&gt;“Overview of the Coupled Model Intercomparison Project Phase 6 (CMIP6) experimental design and organization”&lt;/a&gt;, &lt;em&gt;Geosci. Model Dev.&lt;/em&gt;, 9, 1937–1958.&lt;/p&gt;
</description>
        <pubDate>Mon, 15 Jan 2018 13:00:00 +0000</pubDate>
        <link>https://doskonaleszare.github.io/articles/18/o-klimatycznym-optimum</link>
        <guid isPermaLink="true">https://doskonaleszare.github.io/articles/18/o-klimatycznym-optimum</guid>
        
        
        <category>climsci</category>
        
      </item>
    
  </channel>
</rss>
